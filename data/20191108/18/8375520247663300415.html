<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/teroristi-na-donbasi-chotiri-razi-obstrilyali-ukrajinskih-vojiniv-638770.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T18:35:11+00:00"/>
    <meta property="og:title" content="Терористи на Донбасі чотири рази обстріляли українських воїнів"/>
    <meta property="og:description" content="Внаслідок обстрілів 8 листопада дістав поранення один військовослужбовець Об'єднаних сил"/>
  </head>
  <body>
    <article>
      <h1>Терористи на Донбасі чотири рази обстріляли українських воїнів</h1>
      <address>
        <time datetime="2019-11-08T18:35:11+00:00">08 Nov 2019, 18:35</time>
      </address>
      <h4>Внаслідок обстрілів 8 листопада дістав поранення один військовослужбовець Об'єднаних сил</h4>
      <p>Впродовж поточної доби збройні формування Російської Федерації та її найманці чотири рази порушили режим припинення вогню. Противник обстріляв позиції українських підрозділів з ручних протитанкових та автоматичних гранатометів, великокаліберних кулеметів та іншої стрілецької зброї.</p>
      <p>Про це ввечері 8 листопада повідомляє пресцентр Об’єднаних сил.</p>
      <p>Зазначається, що три обстріли по позиціях Об'єднаних сил зафіксовано в районі відповідальності оперативно-тактичного угруповання «Північ»:</p>
      <ul>
        <li>поблизу Луганського – з автоматичних гранатометів;</li>
        <li>біля Залізного – з великокаліберних кулеметів;</li>
        <li>неподалік Зайцевого – з автоматичних і ручних протитанкових гранатометів.</li>
      </ul>
      <p>В районі відповідальності оперативно-тактичного угруповання «Схід» противник обстріляв українські позиції з ручних протитанкових гранатометів біля Водяного.</p>
      <p>«Впродовж поточної доби внаслідок обстрілів поранень зазнав один військовослужбовець Об'єднаних сил», - заявили у пресцентрі Об’єднаних сил.</p>
      <p>Нагадаємо, від отриманих травм<a href="https://glavcom.ua/news/u-likarni-pomer-poraneniy-pid-chas-vorozhogo-obstrilu-bojec-iz-kramatorska-638752.html"> помер один із українських бійців, поранених під час обстрілу бойовиками у четвер, 7 листопада.</a></p>
      <p>Раніше повідомлялося, що 7 листопада <a href="https://glavcom.ua/news/na-donbasi-zaginuv-starshiy-soldat-92-ji-brigadi-german-brodnikov-638536.html">на Донбасі загинув старший солдат 92-й ОМБр Герман Бродніков.</a> Йому було всього 23 роки.</p>
      <p>Нагадаємо, 7 листопада збройні формування Російської Федерації та її найманці 15 разів порушили режим припинення вогню. Один військовий загинув внаслідок обстрілів, <a href="https://glavcom.ua/news/teroristi-15-raziv-obstrilyali-ukrajinskih-vojiniv-odin-bojec-zaginuv-je-poraneni-638479.html">четверо були поранені.</a></p>
      <related>
        <a href="https://glavcom.ua/news/sud-u-gaazi-stav-na-storonu-postrazhdalih-na-donbasi-ta-v-krimu-tekst-rishennya-638762.html"/>
        <a href="https://glavcom.ua/news/boyoviki-na-donbasi-pogrozhuyut-pripinennyam-rozvedennya-sil-638719.html"/>
        <a href="https://glavcom.ua/news/chi-na-zradiv-zelenskiy-pismennik-vasil-shklyar-prokomentuvav-vidvedennya-viysk-na-donbasi-638179.html"/>
      </related>
    </article>
  </body>
</html>