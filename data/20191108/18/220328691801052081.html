<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obrazovanie/trsyat-se-vzpitateli-za-detsa-ss-spetsialni-nuzhdi-406220.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-08T18:26:04+00:00"/>
    <meta property="og:title" content="Търсят се възпитатели за деца със специални нужди"/>
    <meta property="og:description" content="Учат с различни срокове и взаимоотношенията са различни"/>
  </head>
  <body>
    <article>
      <h1>Търсят се възпитатели за деца със специални нужди</h1>
      <address><time datetime="2019-11-08T18:26:04+00:00">08 Nov 2019, 18:26</time> by <a rel="author">Стандарт</a></address>
      <p>"Децата със специални образователни потребности имат нужда от различна подкрепа", каза Мариана Банчева в ефира на Нова тв. "Националната асоциация на ресурсните учители винаги се е стремяла да работи за изграждане на капацитет за ресурсните учители, за да могат да посрещат нуждите на децата със специални образователни потребности и да работят за тяхното активно, качествено и удовлетворяващо всички приобщаване в детските градини и в училищата", добави тя, като обясни, че Националната асоциация на ресурсните учители е важно да изгражда подходяща среда в детските градини и в училищата, за да бъдат отворени към различните деца. "Децата са различни и те претърпяват различно развитие. Учат с различни срокове и взаимоотношенията са различни. Подкрепата на децата със специални образователни потребности се променя всяка седмица и комуникацията между ресурсния учител и учителя е важна", каза още Банчева. По думите й около 100 са ресурсните учители, които са към Регионалния център за подкрепа на приобщаващото образование в София. "Има достатъчно на брой учители, назначени в самите детски градини и училища, които разполагат с по-голям бюджет и обслужват по-голям брой деца. Около 4 000 са децата със специални образователни потребности, но е важно да се каже, че тези деца имат нужда от различна по вид подкрепа", заяви тя.</p>
    </article>
  </body>
</html>