<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teenproblem.net/a/190-teenlife/55491-kak-se-darzhat-zodiite-kogato-sa-mnogo-gladni/"/>
    <meta property="og:site_name" content="Teenproblem.net"/>
    <meta property="article:published_time" content="2019-11-08T18:00:00+00:00"/>
    <meta property="og:title" content="Как се държат зодиите, когато са много гладни?"/>
    <meta property="og:description" content="Вижте какво правят"/>
  </head>
  <body>
    <article>
      <h1>Как се държат зодиите, когато са много гладни?</h1>
      <h2>Вижте какво правят</h2>
      <address><time datetime="2019-11-08T18:00:00+00:00">08 Nov 2019, 18:00</time> by <a rel="author" href="https://www.teenproblem.net/users/view/1230773.html" target="_blank">Ивета Иванова</a></address>
      <p>Гладът може да направи хората много чувствителни, раздразнителни и емоционални. Ето какво прави и как се държа всяка една зодия, когато изпитва вълчи глад.</p>
      <p>
        <b>Овен</b>
      </p>
      <p>Те са импулсивни и склонни да избухват. Казват каквото мислят, не се съобразяват, че често са груби и нараняват другите. Когато са гладни, пак избухват, арогантни са и дори може да кажат неща, които реално не мислят, просто го правят в яда си. Гладът им създава много лошо настроение. Тогава постоянно спорят.</p>
      <p>
        <b>Телец</b>
      </p>
      <p>Не искате да се забърквате с преставител на зодия Телец, когато той е гладен. Не трябва да го ядосвате или да му казвате да се успокои. Те наистина стават страшни, когато са зверски гладни. Раздразнителни са. В такъв момент започват да се тъпчат с нездравословни храни и ядат прекалено бързо и прекалено много.</p>
      <p>
        <b>Близнаци</b>
      </p>
      <p>Не е лесно да се разбере, че Близнаците са гладни. Дори да е така, те опитват да го скрият - това не повлиява много на настроението и държанието им. Не искат да развалят партито, разходката заради това, както и да карат другите да се чувстват виновни. Ако са много гладни, просто може да говорят несвързано или прекалено бързо.</p>
      <figure>
        <img src="https://www.teenproblem.net/a/190-teenlife/55491-kak-se-darzhat-zodiite-kogato-sa-mnogo-gladni/../../media/teenproblem/files/articles/528x352/57037deb12a296d935bab9762950dcd6.jpg"/>
      </figure>
      <p>Снимка: Pexels</p>
      <p>
        <b>Рак</b>
      </p>
      <p>Емоциите на Раците винаги могат да бъдат забелязани. Личи им, когато са гладни. Просто тогава сетивата им се изострят и стават още по-чувствителни. Те са много раними и чувствителни по принцип, а когато са гладни - това е двойно. Ще са тъжни, ще преувеличават, ще се оплакват много. Може да плачат и нарочно да правят скандали.</p>
      <p>
        <b>Лъв</b>
      </p>
      <p>Самите Лъвове опитват да потиснат чувството на глад. Те също стават нервни и гневни, но се фокусират именно върху този гняв и опитват да се справят с него. Така забравят, че са огладнели и че всъщност от там идва проблема. Когато изпитват зверски глад, просто стават по-апатични и не могат да се справят с обикновените задачи. Нямат много енергия.</p>
      <p>
        <b>Дева</b>
      </p>
      <p>Когато тези зодии са гладни, всички наоколо ще разберат. Девите започват много да се изнервят на околните, всичко ги дразни. Непрекъснато правят хапливи забележки и коментари, критикуват останалите, стават злобни и започват да изискват много неща от близките си. Спират да мислят разумно и се отдават на емоциите.</p>
      <p>
        <b>Везни</b>
      </p>
      <p>Те просто стават като обсебени от храната. Не си го изкарват на хората около тях, което е  хубаво. Но започват да мислят непрекъснато за това какво ще хапнат или пийнат, при възможност - разглеждат снимки на ястия. Представят си храната, десерта, самия начин на приготвяне. По принцип са много социални, но когато са гладни са по-мълчаливи и вглъбени.</p>
      <figure>
        <img src="https://www.teenproblem.net/a/190-teenlife/55491-kak-se-darzhat-zodiite-kogato-sa-mnogo-gladni/../../media/teenproblem/files/articles/528x352/d1cd62fd7cd6b953574095acba52a8ed.jpg"/>
      </figure>
      <p>Снимка: Pexels</p>
      <p>
        <b>Скорпион</b>
      </p>
      <p>Когато изпитват вълчи глад, Скорпионите също стават нервни и сприхави. Започват да се разстройват за дребни неща, притесняват се излишно. Стресират се и стават по-драматични. Имат чувството, че не могат да се справят с нищо, дори с елементарните задачи. Много са чувствителни и гладът изостря емоциите им.</p>
      <p>
        <b>Стрелец</b>
      </p>
      <p>Стрелците се чувстват невероятно некомфортно, когато са гладни. Просто не могат да си намерят място и да се успокоят. Дори в такива моменти започват да ядат неща, които по принцип не обичат много и рядко хапват. Имат нужда да погълнат каквото е пред очите им, дори да не им е любимо. Личи им, че са уморени и бледи, когато са гладни. Ръцете им треперят.</p>
      <p>
        <b>Козирог</b>
      </p>
      <p>Тези зодиакални знаци обичат да се хранят здравословно и имат волята да го правят през повечето време. Но когато са гладни, кръвното им пада, причернява им и те забравят за това свое правило. Отиват до магазина, пълнят количката с вредни пакетирани храни или веднага поръчват бургери, пици, пържени картофи. Започват да ядат още по пътя, ако се връщат от магазина.</p>
      <figure>
        <img src="https://www.teenproblem.net/a/190-teenlife/55491-kak-se-darzhat-zodiite-kogato-sa-mnogo-gladni/../../media/teenproblem/files/articles/528x792/328706c4c0e880269afbff1a951c67d2.jpg"/>
      </figure>
      <p>Снимка: Pexels</p>
      <p>
        <b>Водолей</b>
      </p>
      <p>Те са приятелски настроени и лъчезарни, но когато са гладни, това се променя. И веднага им проличава - стават намръщени, необщителни, спират да правят комплименти и да се смеят. Стават дистанцирани, по-студени, казват нещо лошо на околните. Просто не мислят разумно, когато изпитват глад и все едно не са на себе си.</p>
      <p>
        <b>Риби</b>
      </p>
      <p>Рибите често започват да се самосъжаляват, когато са зверски гладни. Те обвиняват себе си - че не са хапнали достатъчно, че не са си взели още храна, че не могат да предвидят нищо. Чувстват се слаби, безпомощни, стават мързеливи и тъжни. Дори нямат сили да отидат до магазина - мислят, че няма да успеят и ще им стане лошо.</p>
    </article>
  </body>
</html>