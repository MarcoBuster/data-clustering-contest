<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/pochina-mzht-koyto-svali-ot-vlast-todor-zhivkov_news708208.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-08T18:45:00+00:00"/>
    <meta property="og:title" content="Почина мъжът, който свали от власт Тодор Живков"/>
    <meta property="og:description" content="По ирония на съдбата дипломатът и бивш генерал от КГБ е починал в навечерието на 30-годишнината от началото на демократичните промени в България"/>
  </head>
  <body>
    <article>
      <h1>Почина мъжът, който свали от власт Тодор Живков</h1>
      <h2>По ирония на съдбата дипломатът и бивш генерал от КГБ е починал в навечерието на 30-годишнината от началото на демократичните промени в България</h2>
      <address>
        <time datetime="2019-11-08T18:45:00+00:00">08 Nov 2019, 18:45</time>
      </address>
      <p>https://blitz.bg/obshtestvo/pochina-mzht-koyto-svali-ot-vlast-todor-zhivkov_news708208.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1573230560-1.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573230558-11111.jpg"/>
        </figure>
      </slideshow>
      <p><b>Починал е последният посланик на СССР и първи на Русия в България Виктор Василиевич Шарапов, <a href="https://ru.wikipedia.org/wiki/%D0%A8%D0%B0%D1%80%D0%B0%D0%BF%D0%BE%D0%B2,_%D0%92%D0%B8%D0%BA%D1%82%D0%BE%D1%80_%D0%92%D0%B0%D1%81%D0%B8%D0%BB%D1%8C%D0%B5%D0%B2%D0%B8%D1%87">показва справка във Википедия.</a> Той си е отишъл на 5 ноември.</b><br/><br/>Според свидетелства на участници той е изиграл основна роля в свалянето на Тодор Живков от власт.</p>
      <p>По ирония на съдбата посланик Шарапов е починал в навечерието на 30-годишнината от началото на демократичните промени в България.<br/><br/><b>Кой е Виктор Шарапов</b> <br/><br/>Роден е на 17 март 1931 г. в Москва.<br/><br/>Той е съветски и руски журналист и дипломат. Генерал-майор от КГБ в оставка.<br/><br/>Завършва китайския отдел на Московския институт по изтоковедство (1949—1954), специалист по Китай. След това работи в международния отдел на в. "Красная звезда".<br/><br/>През 1959—1960 г е служител на сп. "Дружба", издавано в Пекин за съветски читатели.<br/><br/>От 1961 до 1971 г е кореспондент на "Правда" в Китай.<br/><br/>Работи по китайскто направление в отдела за социалистическите страни към ЦК на КПСС.<br/><br/>През май 1971 г става помощник на председателя на КГБ Юрий Андропов.<br/><br/>От май 1982 г е помощник на секретаря на ЦК на КПСС, от декември 1982 г и генерален секретар - Юрий Андропов. След смъртта на Андропов през 1984 г е бил помощник отначало на Черненко, след това на Горбачов.<br/><br/>От 26 февруари 1988 до 22 април 1992 г е последният извънреден и пълномощен посланик на СССР и първи посланик на Руската федерация в България.<br/><br/>До смъртта си е президент на обществената организация "Съюз на приятелите на България" в Русия.</p>
      <figure>
        <img src="https://static.blitz.bg/documents/thumbnails/520/201911/1573230558-11111.jpg"/>
      </figure>
      <p><u>А ето и какво си спомня приживе Виктор Шарапов за свалянето на Тодор Живков:<br/><br/></u><br/><br/>Кремъл не е имал планове да сваля Тодор Живков от власт, но в същото време в месеците преди промените в България съветското ръководство му отказва среща. Това твърди 20 години по-късно последният съветски посланик у нас, генералът от КГБ Виктор Шарапов. Той е един от преките свидетели на събитията в София от 10 ноември 1989 г., предава БНТ през 2009 г.<br/><br/>20 години по-късно Виктор Шарапов не е загубил връзка с България. Председател на руския Съюз на приятелите на България, той е и сред хората, които знаят много за падането на комунизма у нас. Пред БНТ той разказва и за поредицата от срещи с Тодор Живков в дните преди оставката му.<br/><br/>Виктор Шарапов, бивш посланик на СССР в България: „Той разбра, че Перестройката, за която говореше, която беше и в Съветския съюз, тя изисква промени във висшето ръководство. Затова вътрешно, струва ми се, той беше готов за това."<br/><br/>Двамата с Живков обсъждат и това, че България не може да остане изолирана от бурните събития в Източна Европа. Бившият посланик обаче настоява, че решението на Москва било българите да се справят сами.<br/><br/>Виктор Шарапов, бивш посланик на СССР: „Имаше такава идея, изказвана от Живков, че може би трябва да се излети за Москва, там да се поговори със съветското ръководство. Но Москва каза - не, нека тези проблеми да се решават в България."<br/><br/>Според Шарапов Живков сам споменавал кандидати за приемник, сред които и Александър Лилов, и Петър Младенов. Бившият съветски посланик отрича Младенов да е бил избран за наследник с предварителното одобрение от Москва.<br/><br/>В Кремъл, според Шарапов, не са очаквали, че събитията в Източна Европа ще се развият толкова бързо.<br/><br/>Виктор Шарапов: „Бързото решаване на германския въпрос, например. Бързото решаване на вътрешните проблеми в Съветския съюз, когато икономическата реформа се съпровождаше и с реформа на политическата система."<br/><br/>За главен урок от промените в Източна Европа генералът смята това, че политиката трябва да се води от стремежите и желанията на хората. Нещо, което трудно може да се оспори.<br/><br/>До последно Виктор Шарапов не губи връзка с България. Председател на руския Съюз на приятелите на България, той бе и сред хората, които знаеха много за падането на комунизма у нас. </p>
      <p>„Той разбра, че Перестройката, за която говореше, която беше и в Съветския съюз, тя изисква промени във висшето ръководство. Затова вътрешно, струва ми се, той беше готов за това", казва за Тодор Живков той в едно от последните си интервюта за българска медия. </p>
      <p>Двамата с Живков обсъждат и това, че България не може да остане изолирана от бурните събития в Източна Европа. Бившият посланик обаче настоява, че решението на Москва било българите да се справят сами.</p>
      <p> „Имаше такава идея, изказвана от Живков, че може би трябва да се излети за Москва, там да се поговори със съветското ръководство. Но Москва каза - не, нека тези проблеми да се решават в България."</p>
      <p>Според Шарапов Живков сам споменавал кандидати за приемник, сред които и Александър Лилов, и Петър Младенов. Бившият съветски посланик отрича Младенов да е бил избран за наследник с предварителното одобрение от Москва.</p>
      <p>В Кремъл, според Шарапов, не са очаквали, че събитията в Източна Европа ще се развият толкова бързо.</p>
      <p>Виктор Шарапов: „Бързото решаване на германския въпрос, например. Бързото решаване на вътрешните проблеми в Съветския съюз, когато икономическата реформа се съпровождаше и с реформа на политическата система."</p>
      <p>За главен урок от промените в Източна Европа генералът смята това, че политиката трябва да се води от стремежите и желанията на хората. Нещо, което трудно може да се оспори.</p>
    </article>
  </body>
</html>