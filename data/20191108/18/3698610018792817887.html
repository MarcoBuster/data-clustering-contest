<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/kimnatni-roslini-naspravdi-ne-ochischayut-povitrya-v-budinku-vcheni-328995_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T18:04:00+00:00"/>
    <meta property="og:title" content="Кімнатні рослини насправді не очищають повітря в будинку – вчені"/>
    <meta property="og:description" content="Для досягнення позитивного ефекту на квадратний метр потрібно мінімум 10 рослин."/>
  </head>
  <body>
    <article>
      <h1>Кімнатні рослини насправді не очищають повітря в будинку – вчені</h1>
      <h2>Для досягнення позитивного ефекту на квадратний метр потрібно мінімум 10 рослин.</h2>
      <address>
        <time datetime="2019-11-08T18:04:00+00:00">08 Nov 2019, 18:04</time>
      </address>
      <p>Вчені з Дрексельского університету спростували міф про те, що кімнатні <a href="https://dt.ua/TECHNOLOGIES/roslini-vimirayut-v-sotni-raziv-shvidshe-zvichaynogo-vcheni-321673_.html"><b>рослини</b></a> очищають повітря в квартирі і наповнюють його киснем. Для того, щоб домогтися такого ефекту, на кожен квадратний метр житлового приміщення потрібно розміщувати 10-1000 рослин, повідомляє <a href="https://www.sciencealert.com/sorry-your-potted-plants-are-not-making-the-air-any-cleaner">Science Alert.</a></p>
      <p>Вчені проаналізували десятки досліджень, які проводилися протягом 30 років. У результаті вони з'ясували, що вплив кімнатних рослин на очищення повітря мінімальний, якщо є взагалі. Виявилося, що в будинку або офісі площею 140 квадратних метрів необхідно розмістити 680 кімнатних рослин (п'ять на квадратний метр) для того, щоб досягти ефекту двох відкритих вікон.</p>
      <p>Міф про те, що рослини очищають повітря в приміщенні, поширився у 1989 році після дослідження, проведеного NASA. Агентство намагалося з'ясувати, чи можуть рослини очистити повітря на МКС від хімікатів, що викликають рак. Тоді дослідники помістили рослину в повітронепроникну камеру розміром менше одного кубічного метра, а через день розповіли про те, що вона успішно видалила 70% токсичних сполук з повітря. Непроникна камера відрізняється від умов жилого приміщення, але результати досліджень NASA вирвали з контексту.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>