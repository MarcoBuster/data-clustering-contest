<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119073-ambasada-sad-cilj-posete-zarzeckog-nije-bio-da-saopsti-odluku-o-sankcijama?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-08T18:30:03+00:00"/>
    <meta property="og:title" content="Ambasada SAD: Cilj posete Zarzeckog nije bio da saopšti odluku o sankcijama"/>
    <meta property="og:description" content="Direktor Radne Grupe 231 Biroa za medjunarodnu bezbednost i kontrolu naoružanja Stejt Departmenta Tomas Zarzecki sastao se danas da srpskim zvaničnicima, a cilj njegove posete nije bilo da saopšti odluku o sankcijama, saopštila je večeras američka ambasada u Srbiji.&quot;Zarzecki se danas sastao sa zvaničnicima Vlade Srbije u okviru konsultacija koje obavlja sa američkim partnerskim i savezničkim vladama širom sveta u vezi sprovodjenja Sekcije 231 Zakona o suprotstavljanju američkim suparnicima kroz sankcije (CAATSA)&quot;, navodi se u saopštenju i dodaje da &quot;cilj posete nije bio da se objavi odluka o sankcijama&quot;.SAD pozdravljaju transparentnost koji je pokazala Vlada Srbije u vezi sa svojim namerama i aktivnostima. &quot;Očekujemo nastavak bliske saradnju sa Vladom Srbije kako bi se obezbedila potpuna jasnoća u vezi sa punom primenom CAATSA i izbegli nesporazumi&quot;, dodaje se u saopštenju.Ministar spoljnih poslova Srbije Ivica Dačić rekao je danas da je Zarzecki došao u Beograd zato što je njegov posao da proceni da li neka…"/>
  </head>
  <body>
    <article>
      <h1>Ambasada SAD: Cilj posete Zarzeckog nije bio da saopšti odluku o sankcijama</h1>
      <address>
        <time datetime="2019-11-08T18:30:03+00:00">08 Nov 2019, 18:30</time>
      </address>
      <p><b>Direktor Radne Grupe 231 Biroa za medjunarodnu bezbednost i kontrolu naoružanja Stejt Departmenta Tomas Zarzecki sastao se danas da srpskim zvaničnicima, a cilj njegove posete nije bilo da saopšti odluku o sankcijama, saopštila je večeras američka ambasada u Srbiji.</b><br/><br/>"Zarzecki se danas sastao sa zvaničnicima Vlade Srbije u okviru konsultacija koje obavlja sa američkim partnerskim i savezničkim vladama širom sveta u vezi sprovodjenja Sekcije 231 Zakona o suprotstavljanju američkim suparnicima kroz sankcije (CAATSA)", navodi se u saopštenju i dodaje da "cilj posete nije bio da se objavi odluka o sankcijama".<br/><br/>SAD pozdravljaju transparentnost koji je pokazala Vlada Srbije u vezi sa svojim namerama i aktivnostima. "Očekujemo nastavak bliske saradnju sa Vladom Srbije kako bi se obezbedila potpuna jasnoća u vezi sa punom primenom CAATSA i izbegli nesporazumi", dodaje se u saopštenju.<br/><br/>Ministar spoljnih poslova Srbije Ivica Dačić rekao je danas da je Zarzecki došao u Beograd zato što je njegov posao da proceni da li neka zemlja ili kompanija treba da se nadje na udaru američkih sankcija.<br/><br/>Dačić je rekao da on nije došao samo u Srbiju nego u još 60 zemalja i da ne treba "praviti toliki spektakl" oko te posete.<br/><br/>Srpski ministar je preneo američkom zvaničniku poruku da Srbija želi otvoren odnos i da nema šta da krije i da ne želi da ulazi u probleme sa SAD.<br/><br/>Dačić je rekao da je razgovor bio konkretan i da neće biti sankcija.</p>
    </article>
  </body>
</html>