<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620509/%D8%AF%D8%B3%D8%AA%D9%88%D8%B1-%D8%B4%D8%B1%DB%8C%D8%B9%D8%AA%D9%85%D8%AF%D8%A7%D8%B1%DB%8C-%D8%A8%D8%B1%D8%A7%DB%8C-%D8%B1%D8%B3%DB%8C%D8%AF%DA%AF%DB%8C-%D8%A8%D9%87-%D8%B2%D9%84%D8%B2%D9%84%D9%87%E2%80%8C%D8%B2%D8%AF%DA%AF%D8%A7%D9%86-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%B4%D8%B1%D9%82%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-08T18:52:00+00:00"/>
    <meta property="og:title" content="دستور شریعتمداری برای رسیدگی به زلزله‌زدگان آذربایجان شرقی"/>
    <meta property="og:description" content="وزیر تعاون، کار و رفاه اجتماعی با صدور دستور فوری به روسای سازمان های تامین اجتماعی و بهزیستی کشور بر امداد رسانی به هموطنان زلزله زده استان آذربایجان شرقی تاکید و نماینده ویژه خود را برای پیگیری و ارائه گزارش مستمر وضعیت آسیب دیدگان انتخاب کرد."/>
  </head>
  <body>
    <article>
      <h1>دستور شریعتمداری برای رسیدگی به زلزله‌زدگان آذربایجان شرقی</h1>
      <address>
        <time datetime="2019-11-08T18:52:00+00:00">08 Nov 2019, 18:52</time>
      </address>
      <p>
        <i>وزیر تعاون، کار و رفاه اجتماعی با صدور دستور فوری به روسای سازمان های تامین اجتماعی و بهزیستی کشور بر امداد رسانی به هموطنان زلزله زده استان آذربایجان شرقی تاکید و نماینده ویژه خود را برای پیگیری و ارائه گزارش مستمر وضعیت آسیب دیدگان انتخاب کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>«محمد شریعتمداری » در نامه ای خطاب به آقایان رومیانی، قبادی دانا و سالاری مسئولان سازمان های تامین اجتماعی و بهزیستی کشور خواستار پیگیری فوری وضعیت آسیب دیدگان شد.</p>
      <p>در این نامه آمده است: پیرو پیام فوری ساعت دو نیمه شب دیشب برای بسیج امکانات در رسیدگی به مصدومان و حادثه دیدگان زلزله آذربایجان شرقی اقدامات و رسیدگی‌های خود را که متناسب با اعلام ستاد بحران کشور و استان تنظیم و اجراء خواهید کرد، روزانه به اینجانب منعکس کنید.</p>
      <figure>
        <img src="https://aftabnews.ir/files/fa/news/1398/8/17/356719_328.jpg"/>
      </figure>
      <p>به گزارش جمعه وزارت تعاون، کار و رفاه اجتماعی، طبق نامه شریعتمداری، با توجه به شناخت رومیانی از منطقه و مسئولیت ایشان در اداره امور استان‌ها ایشان بعنوان نماینده ویژه وزیر موضوعات را پیگیری و نیازهای ویژه قابل تامین را منعکس خواهند کرد.</p>
      <p>شریعتمداری در این نامه تصریح کرد: همه سازمان‌های تابعه وزارت تعاون کار و رفاه اجتماعی بطور ویژه به پیام‌های ایشان توجه و درباره آنها اقدام فوری کنند.</p>
    </article>
  </body>
</html>