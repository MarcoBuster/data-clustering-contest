<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545687.html/%D8%AA%D9%88%D8%A6%DB%8C%D8%AA%D8%B1-%D8%AD%D8%B3%D8%A7%D8%A8-%DB%8C%DA%A9-%DA%AF%D8%B1%D9%88%D9%87%DA%A9-%D8%B6%D8%AF-%D8%A7%D9%86%D9%82%D9%84%D8%A7%D8%A8-%D8%B1%D8%A7-%D9%85%D8%B3%D8%AF%D9%88%D8%AF-%DA%A9%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T18:14:00+00:00"/>
    <meta property="og:title" content="توئیتر حساب یک گروهک ضد انقلاب را مسدود کرد"/>
    <meta property="og:description" content="گروهک ضد انقلاب موسوم به «سازمان جوامع ایرانیان آمریکا» از مسدود شدن حساب کاربری خود در توئیتر خبر داد."/>
  </head>
  <body>
    <article>
      <h1>توئیتر حساب یک گروهک ضد انقلاب را مسدود کرد</h1>
      <address>
        <time datetime="2019-11-08T18:14:00+00:00">08 Nov 2019, 18:14</time>
      </address>
      <p>گروهک ضد انقلاب موسوم به «سازمان جوامع ایرانیان آمریکا» از مسدود شدن حساب کاربری خود در توئیتر خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ مسئولان شبکه اجتماعی «توئیتر» حساب‌های متعلق به یک گروهک ضد انقلاب و همچنین تعدادی از حامیان این گروهک را به دلیل نقض قوانین این شرکت مسدود کردند.</p>
      <p>به نوشته وبگاه شبکه «صدای آمریکا» حساب گروه موسوم به «سارمان جوامع ایرانیان آمریکا» (OIAC) در توییتر، که از حامیان براندازی در ایران هستند، با بیش از شش هزار دنبال‌کننده روز چهارشنبه مسدود شد.   مسدود شدن حساب این گروه به همراه تعداد زیادی از حامیان آن زمانی اتفاق افتاد که مسئولان آن مشغول ارائه گزارشی ادعایی درباره «افزایش سرکوبگری داخلی و ستیزه‌جویی منطقه‌ای تهران» در یکی از دفاتر مجلس سنای آمریکا بودند. سناتورها «تد کروز» و «جان بوزمن» نیز در این نشست حضور داشتند.   سازمان جوامع ایرانیان آمریکا یکی از شرکا و متحدان گروهک تروریستی منافقین است که در حال حاضر در پاریس مستقر بوده و با همکاری کشورهای اروپایی و آمریکایی برای ایجاد تنش و ناآرامی در داخل ایران تلاش می‌کنند.   «الکس آرزاباک» یکی از اعضای هیأت مدیریه این گروهک به صدای آمریکا گفت زمانی متوجه مسدود شدن حساب توئیتری خود شدند که می‌خواستند اطلاعاتی را درباره نشست روز چهارشنبه منتشر کنند. به گفته وی، این اولین باری است که حساب اصلی این گروه بسته می‌شود.</p>
    </article>
  </body>
</html>