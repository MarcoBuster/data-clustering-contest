<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=949758"/>
    <meta property="og:site_name" content="Andhrajyothy"/>
    <meta property="article:published_time" content="2019-11-08T18:40:16+00:00"/>
    <meta property="og:title" content="తెలంగాణ పౌరసరఫరాల్లో ఐటీ వినియోగం భేష్‌- అసోం మంత్రి"/>
    <meta property="og:description" content="ADVT"/>
  </head>
  <body>
    <article>
      <h1>తెలంగాణ పౌరసరఫరాల్లో ఐటీ వినియోగం భేష్‌- అసోం మంత్రి</h1>
      <address>
        <time datetime="2019-11-08T18:40:16+00:00">08 Nov 2019, 18:40</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌:</b> ఆధునిక సాంకేతిక పరిజ్ఞానాన్ని వినియోగించుకుని నిత్యావసర సరుకుల అక్రమ రవాణాకు అడ్డుకట్ట వేయడంలో తెలంగాణ ప్రభుత్వం తీసుకుంటున్న చర్యలు చాలా బాగున్నాయని అసోం ఐటీశాఖ మంత్రి కేశబ్‌మహంత ప్రశంసించారు. ముఖ్యంగా రేషన్‌బియ్యాన్ని తరలించే వాహనాలు పక్కదారి పట్టకుండా వారి కదిలికలను ఎప్పటికప్పుడు ప్రత్యక్షంగా పర్యవేక్షించేలా ప్రధాన కార్యాలయంలో ఏర్పాటుచేసిన కమాండ్‌కంట్రోల్‌ పనితీరు అద్భుతంగా ఉందని అన్నారు. ప్రజా పంపిణీ సరుకుల్లో అక్రమాలకు తావు లేకుండా అర్హులైన లబ్ధిదారులకు సకాలంలో సరుకులు అందించడానికి వీలుగా తెలంగాణ పౌరసరఫరాలశాఖ అమలు చేస్తున్న ఐటి ప్రాజెక్టుల పనితీరు బాగుందని అన్నారు. శుక్రవారం పౌరసరఫరాలశాఖ భవన్‌లో కమిషనర్‌ సత్యనారాయణరెడ్డి, ఇతర అధికారులతో ఆయన సమావేశమయ్యారు. అనంతరం కమాండ్‌కంట్రోల్‌సెంటర్‌,సరుకుల రవాణా వాహనాల జీపీఎ్‌స్రటాకింగ్‌ విధానం, ఈ-పాస్‌ మిషన్‌ పనితీరు, ఐరిస్‌ విధానాన్ని కూడా పరిశీలించారు. ఈసందర్భంగా కేశబ్‌ మహంత మాట్లాడుతూ తెలంగాణరాష్ట్రంలో ప్రజా పంపిణీ విధానం చాలా బాగుందని, ఇతర రాష్ర్టాలకు ఆదర్శంగా ఉందన్నారు. సాంకేతిక పరిజ్ఞానంతో సరుకుల పంపిణీలో అక్రమాలకు అడ్డుకట్ట వేస్తూ ప్రజా పంపిణీ వ్యవస్థను ప్రజలకు మరింత చేరువ చేసిందన్నారు.</p>
    </article>
  </body>
</html>