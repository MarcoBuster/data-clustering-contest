<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=949756"/>
    <meta property="og:site_name" content="Andhrajyothy"/>
    <meta property="article:published_time" content="2019-11-08T18:18:32+00:00"/>
    <meta property="og:title" content="ఇచ్చిన హామీ మేరకు బాధితులకు పరిహారం ఇస్తున్నాం: సుచరిత"/>
    <meta property="og:description" content="ADVT"/>
  </head>
  <body>
    <article>
      <h1>ఇచ్చిన హామీ మేరకు బాధితులకు పరిహారం ఇస్తున్నాం: సుచరిత</h1>
      <address>
        <time datetime="2019-11-08T18:18:32+00:00">08 Nov 2019, 18:18</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>అమరావతి:</b> చంద్రబాబు హయాంలో అగ్రిగోల్డ్ మోసం జరిగితే డిపాజిటర్లకు పైసా చెల్లించలేదని ఏపీ హోంమంత్రి సుచరిత విమర్శించారు. అగ్రిగోల్డ్ భూములను కారు చౌకగా కొట్టేసే ప్రయత్నం చేశారని, ఇప్పుడు టీడీపీ వాళ్లు తమ ప్రభుత్వాన్ని విమర్శిస్తున్నారని మండిపడ్డారు. పాదయాత్రలో ఇచ్చిన హామీ మేరకు బాధితులకు పరిహారం ఇస్తున్నామన్నారు. చంద్రబాబు మాట్లాడుతున్న మాటలు దారుణంగా ఉన్నాయని, డీజీపీని కూడా ఇష్టారాజ్యంగా విమర్శిస్తున్నారన్నారు.</p>
      <p> </p>
      <p>గతంలో ఖాకీ చొక్కా విడిచి పచ్చ చొక్కా వేసుకున్న వాళ్ళకే మంచి పోస్టులు ఇచ్చారని,  వైసీపీ ప్రభుత్వం వచ్చాక పోలీసులకు పూర్తి స్వేచ్ఛ ఇచ్చామని హోంమంత్రి సుచరిత అన్నారు. అధికార పార్టీ నేతలు తప్పు చేసినా వదిలిపెట్టొద్దని సీఎం జగన్ చెబుతున్నారని, గతంలో అధికార పార్టీ వాళ్లు చెబితేనే కేసులు నమోదు చేశారని, బాధితులు పోలీస్ స్టేషన్‌కి వచ్చి ఫిర్యాదు చేసే పరిస్థితి కూడా గతంలో లేదని, ఇప్పుడు మాత్రం చంద్రబాబు అధికారులను బెదిరిస్తున్నారని విమర్శించారు. మంత్రులు, ముఖ్యమంత్రి వీడియో గేమ్స్ ఆడుతున్నారని ఎలా అంటారని హోంమంత్రి ప్రశ్నించారు.</p>
    </article>
  </body>
</html>