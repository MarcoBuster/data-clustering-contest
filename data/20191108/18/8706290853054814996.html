<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/mpouz/683160/i-ifigeneia-perimenei-to-prasino-fos-gia-tin-epidavro"/>
    <meta property="og:site_name" content="enikos.gr"/>
    <meta property="article:published_time" content="2019-11-08T18:45:00+00:00"/>
    <meta property="og:title" content="Η ...Ιφιγένεια περιμένει το πράσινο φως για την Επίδαυρο"/>
    <meta property="og:description" content="Θα με...κρεμάσουν που προδίδω μια γερή ...βόμβα που έχει προταθεί για το Φεστιβάλ Επιδαύρου, αλλά δεν κρατιέμαι! Έγκυρες πληροφορίες μου λοιπόν λένε ..."/>
  </head>
  <body>
    <article>
      <h1>Η ...Ιφιγένεια περιμένει το πράσινο φως για την Επίδαυρο</h1>
      <address>
        <time datetime="2019-11-08T18:45:00+00:00">08 Nov 2019, 18:45</time>
      </address>
      <p>ΑΠΑΓΟΡΕΥΜΕΝΗ ΑΤΖΕΝΤΑ</p>
      <p>ΑΠΟΚΛΕΙΣΤΙΚΟ</p>
      <p>Του ΒΑΣΙΛΗ ΜΠΟΥΖΙΩΤΗ</p>
      <p>Θα με...κρεμάσουν που προδίδω μια γερή ...βόμβα που έχει προταθεί για το Φεστιβάλ Επιδαύρου, αλλά δεν κρατιέμαι! Έγκυρες πληροφορίες μου λοιπόν λένε πως στα χέρια της νέας Καλλιτεχνικής Διευθύντριας του Ελληνικού Φεστιβάλ Κατερίνας Ευαγγελάτου-εξαιρετική η επιλογή της, όπως και αυτή του Λιγνάδη για το τιμόνι του Εθνικού Θεάτρου μας!- υπάρχει,ανάμεσα σε άλλες μια εξαιρετικά δυνατή πρόταση που έχει να κάνει τους εξαίρετους Γιώργο Νανούρη, Λένα Παπαληγούρα και Μιχάλη Σαράντη! Η εν λόγω πρόταση αφορά στο ανέβασμα της "Ιφιγένειας εν Ταύροις"από τον Γιώργο Νανούρη,που η πρώτη του αναμέτρηση με το αρχαίο δράμα στέφθηκε με μεγάλη επιτυχία-ο Αίαντάς του στο Βεακη με τον Σαράντη σπάει πόρτες και παίρνει θαυμάσιες κριτικές-.Και ποια ονόματα πρωταγωνιστών υπάρχουν στην πρόταση αυτή; Της άξιας Λένας Παπαληγούρα που έχει συνεργαστεί ζηλευτά με τον Νανούρη-η "Κατερίνα"τους... έγραψε ιστορία!-και του έξοχου Σαράντη που "ανθίζει"και κερδίζει γόνιμο έδαφος στο χώρο! Θα δοθεί το... πράσινο φως στην υποσχόμενη αυτή δουλειά που έχει τα εχέγγυα να μας...κλέψει; Η Κατερίνα Ευαγγελάτου ξέρει, που δέχεται βροχή προτάσεων, αλλά εγώ ομολογώ πως τη βρίσκω εξαιρετικά ελκυστική! Θα επανέλθω-αν ...επιζήσω μετά την αποκάλυψη που κάνω εδώ!</p>
      <related>
        <h4>σχετικά άρθρα</h4>
        <a href="http://www.enikos.gr/mpouz/683091/ta-prota-klik-apo-tin-laidi-makveth-tou-mntsensk-pou-anevazei-o-f%0A%20%20%20%20%0A"/>
        <a href="http://www.enikos.gr/mpouz/683061/apokleistikes-pozes-apo-tin-parastasi-o-thiseas-kai-o-minotavros-%0A%20%20%20%20%0A"/>
        <a href="http://www.enikos.gr/mpouz/682905/syntaraktikoi-kouris-michalopoulou-stin-gida-pousaronei-sto-theat%0A%20%20%20%20%0A"/>
        <a href="http://www.enikos.gr/mpouz/682863/me-vavylonia-tha-chtypiseisto-ethniko-theatro-o-konstantinos-rigo%0A%20%20%20%20%0A"/>
        <a href="http://www.enikos.gr/mpouz/682845/apokleistikes-pozes-apo-ti-mideia-pou-erchetai-sto-thiseion%0A%20%20%20%20%0A"/>
        <a href="http://www.enikos.gr/mpouz/682675/ta-prota-klik-apo-to-blink-pou-etoimazei-o-pyrgieris-gia-to-faust%0A%20%20%20%20%0A"/>
        <a href="http://www.enikos.gr/mpouz/682629/o-lignadismageirevei-perses-gia-tin-epidavro-me-koniordou-kai-kou%0A%20%20%20%20%0A"/>
        <a href="http://www.enikos.gr/mpouz/682487/apaichtos-matesis-sto-rialto-apo-ton-spyro%0A%20%20%20%20%0A"/>
        <a href="http://www.enikos.gr/mpouz/682442/apo-to-oneiro-kai-tis-agries-melisses-stin-enta-gkampler-i-christ%0A%20%20%20%20%0A"/>
      </related>
    </article>
  </body>
</html>