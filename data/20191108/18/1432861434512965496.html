<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/tri-italianski-granda-v-bitka-za-half-na-barsa-1404470.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-08T18:44:00+00:00"/>
    <meta property="og:title" content="Три италиански гранда в битка за халф на Барса"/>
    <meta property="og:description" content="Хърватският полузащитник на Барселона Иван Ракитич е обект на интерес от няколко клуба на Апенините Според последни информации водачите в класирането Ювентус и Интер са набелязали 31-годишния халф"/>
  </head>
  <body>
    <article>
      <h1>Три италиански гранда в битка за халф на Барса</h1>
      <address><time datetime="2019-11-08T18:44:00+00:00">08 Nov 2019, 18:44</time> by <a rel="author">Sportlive.bg</a></address>
      <p>Хърватският полузащитник на Барселона <a href="https://www.sportlive.bg/tags/28403">Иван Ракитич</a> е обект на интерес от няколко клуба на Апенините. Според последни информации водачите в класирането <a href="https://www.sportlive.bg/tags/1622">Ювентус</a> и Интер са набелязали 31-годишния халф. „Бианконерите“ са опитали да вземат ненужния в тима на Ернесто Валверде футболист още през лятото, но са ударили на камък с преговорите, тъй като „каталунците“ са искали повече пари за играча си.</p>
      <p>Шампионът на Испания все пак е склонен да пусне Ракитич през януари, но от клуба искат предварително да подготвят сделката за трансфера му. <a href="https://www.sportlive.bg/tags/4505">Интер</a> обаче също се включва в надпреварата за подписа на хърватския халф, а Антонио Конте е наредил на шефовете в клуба да действат бързо по привличането му.</p>
      <p>Закъсалият <a href="https://www.sportlive.bg/tags/12470">Милан</a> също има желанието да доведе Ракитич на „Сан Сиро“. Реално „росонерите“ са в най-неизгодна позиция от трите тима, поради неучастието си в Шампионската лига, но при тях ключова роля може да изиграе футболният шеф в клуба Звонимир Бобан, който е сънародник на Ракитич. Двамата са в добри отношение извън терена.</p>
      <p>Ракитич дойде в <a href="https://www.sportlive.bg/tags/2223">Барселона</a> през 2014г. от тима на Севиля. През този сезон халфът е изиграл 10 мача за „каталунците“, като има едва една асистенция. <i>А какво отношението между двама от съотборниците на Ракитич, <a href="https://www.sportlive.bg/worldfootball/spain/Trevozhno-Mesi-i-Grizman-ne-si-govorqt-na-trenirovka-1404432.html">вижте в този материал.</a></i></p>
      <related>
        <h4>Още по темата</h4>
        <a href="https://www.sportlive.bg/worldfootball/spain/Ochakva-ni-sledobedno-El-Klasiko-v-delnichen-den-1404382.html"/>
        <a href="https://www.sportlive.bg/worldfootball/italy/Ot-Inter-otrqzaha-Barselona-za-transferna-cel-nomer-1-1391320.html"/>
        <a href="https://www.sportlive.bg/worldfootball/england/Rakitich-otkazal-primamlivo-predlozhenie-na-Yunajted-opciite-pred-nego-sa-dve-1386504.html"/>
        <a href="https://www.sportlive.bg/worldfootball/spain/Inter-debne-za-prenebregnat-ot-Barselona-1383897.html"/>
        <a href="https://www.sportlive.bg/worldfootball/spain/Nedolyubvan-ot-Valverde-poiska-na-Ostrova-a-Barsa-iska-da-go-polzva-za-razmenna-moneta-1389033.html"/>
      </related>
    </article>
  </body>
</html>