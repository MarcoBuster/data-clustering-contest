<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638851/%D8%B3%DB%8C%D8%B3%D8%AA%D9%85-%D9%84%D9%86%D9%88%D9%88-%D9%88%D8%A7%D9%86-%D9%AC-%D9%88%DB%8C%D9%86%D8%AF%D9%88%D8%B2-%D9%88-%D8%A7%D9%86%D8%AF%D8%B1%D9%88%DB%8C%D8%AF-%D8%B1%D8%A7-%D8%A8%D8%A7-%DB%8C%DA%A9%D8%AF%DB%8C%DA%AF%D8%B1-%D8%A7%D8%AF%D8%BA%D8%A7%D9%85-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-08T18:25:00+00:00"/>
    <meta property="og:title" content="سیستم لنوو وان ٬ ویندوز و اندروید را با یکدیگر ادغام می‌کند"/>
    <meta property="og:description" content="شرکت لنوو از یک سیستم جذاب برای ادغام ویندوز و اندروید با یکدیگر رونمایی کرد."/>
  </head>
  <body>
    <article>
      <h1>
        <a href="https://www.bultannews.com/fa/news/638851/%D8%B3%DB%8C%D8%B3%D8%AA%D9%85-%D9%84%D9%86%D9%88%D9%88-%D9%88%D8%A7%D9%86-%D9%AC-%D9%88%DB%8C%D9%86%D8%AF%D9%88%D8%B2-%D9%88-%D8%A7%D9%86%D8%AF%D8%B1%D9%88%DB%8C%D8%AF-%D8%B1%D8%A7-%D8%A8%D8%A7-%DB%8C%DA%A9%D8%AF%DB%8C%DA%AF%D8%B1-%D8%A7%D8%AF%D8%BA%D8%A7%D9%85-%D9%85%DB%8C%E2%80%8C%DA%A9%D9%86%D8%AF">سیستم لنوو وان ٬ ویندوز و اندروید را با یکدیگر ادغام می‌کند</a>
      </h1>
      <h2>شرکت لنوو از یک سیستم جذاب برای ادغام ویندوز و اندروید با یکدیگر رونمایی کرد.</h2>
      <address><time datetime="2019-11-08T18:25:00+00:00">08 Nov 2019, 18:25</time> by <a rel="author">بولتن نیوز | bultannews.com</a></address>
      <p><b>گروه IT:</b> شرکت<b> لنوو</b> از یک سیستم جذاب برای ادغام<b> ویندوز</b> و<b> اندروید</b> با یکدیگر رونمایی کرد. ما در مورد <b>سیستم لنوو وان (Lenovo One)</b> صحبت می‌کنیم که برای نخستین بار سازنده در کنفرانس <b>Lenovo Yoga</b> از آن رونمایی کرد.   <br/>به گزارش بولتن نیوز به نقل از گجت نیوز، بر اساس آخرین گزارش‌ها٬ لنوو در حال کار روی یک سیستم جدید است که می‌تواند سیستم‌های ویندوز و اندروید را با یکدیگر ادغام کند. بر اساس گفته‌های رسمی لنوو٬ <b>سیستم لنوو وان</b> می‌تواند یک <b>گوشی هوشمند اندرویدی</b> را با یک <b>لپ تاپ ویندوزی</b> ترکیب می‌کند. گرچه این شرکت چینی هیچ جزئیاتی از چگونگی عملکرد این سیستم را ارائه نکرده است. در واقع ما نمی‌دانیم این سیستم به چه شکلی عمل می‌کند٬ اما شبیه به چیز جدیدی نظیر اتصال<b> 5G</b> در گوشی‌های هوشمند خواهد بود.<br/><br/>کمپانی لنوو در پستی در حساب کاربری رسمی <b>ویبو</b> خود ایچنین سیستم Lenovo One را معرفی کرده است:<br/><br/><b>رایانه‌های شخصی با نمایشگرهای بزرگ</b>٬ با <b>گوشی‌های هوشمند عصر 5G</b> دیدار خواهند کرد. چه نوع جهانیست لنوو وان وقتی ویندوز و اندروید با یکدیگر ادغام شوند.</p>
      <figure>
        <img src="https://www.bultannews.com/files/fa/news/1398/8/17/1193668_843.jpg"/>
      </figure>
      <p>لنوو در کنفرانس Lenovo Yoga خود ادعا کرده است که این سیستم می‌تواند محدودیت‌ها را بشکند و اتصال چند دستگاه به یکدیگر را ممکن سازد. همچنین آن می‌تواند به تصویر کشیدن صفحه نمایش گوشی٬ انتقال سریع با یک دکمه و دیگر قابلیت‌های جذاب نظیر<b> Apple Airdrop</b> و <b>Huawei Share</b> را به ارمغان بیاورد. با این حال سازنده نگفته است که چه زمانی می‌توانیم از این سیستم بهره‌مند شویم.<br/><br/>بر اساس اسکرین شات‌های منتشر شده‌ی اولیه لنوو وان می‌تواند از<b> اتصال سریع بلوتوثی</b> پشتیبانی کند و به صورت معکوس گوشی موبایل را برای انتقال پر سرعت فایل‌ها٬ کنترل کند. تصاویری که توسط لنوو به نمایش درآمده٬ اتصال <b>گوشی لنوو زد 6 پرو 5G</b> به <b>لپ تاپ تینک پد ایکس 1 کربن</b> را نشان می‌دهند. در حال حاضر اطلاعات جسته و گریخته‌ای از این سیستم موجود است٬ ولی ما انتظار داریم سازنده طی هفته‌های آینده جزئیات بیشتری از آن را با ما به اشتراک بگذارد.</p>
    </article>
  </body>
</html>