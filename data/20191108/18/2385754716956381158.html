<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/596449/quotto-oneiro-tou-empape-einai-na-paiksei-stin-realquot"/>
    <meta property="og:site_name" content="SIGMALIVE"/>
    <meta property="article:published_time" content="2019-11-08T18:05:00+00:00"/>
    <meta property="og:title" content="&quot;Το όνειρο του Εμπαπέ είναι να παίξει στην Ρεάλ&quot;"/>
    <meta property="og:description" content="Η κόντρα του Ζινεντίν Ζιντάν με τους διοικούντες την Παρί Σεν Ζερμέν αναφορικά με τον Κιλιάν Εμπαπέ συνεχίζεται, με τον τεχνικό της Ρεάλ Μαδρίτης να..."/>
  </head>
  <body>
    <article>
      <h1>"Το όνειρο του Εμπαπέ είναι να παίξει στην Ρεάλ"</h1>
      <address><time datetime="2019-11-08T18:05:00+00:00">08 Nov 2019, 18:05</time> by <a rel="author">SigmaliveSportime</a></address>
      <p><b>Η κόντρα του Ζινεντίν Ζιντάν με τους διοικούντες την Παρί Σεν Ζερμέν αναφορικά με τον Κιλιάν Εμπαπέ συνεχίζεται, με τον τεχνικό της Ρεάλ Μαδρίτης να υποστηρίζει πως ο Γάλλος φορ έχει επιλέξει να συνεχίσει στους μερένγκες την καριέρα του.<br/></b> <br/>ΟΚιλιάν Εμπαπέ διανύει την δεύτερη σεζόν του στην Παρί Σεν Ζερμέν όμως το γεγονός πως δεν έχει προχωρήσει ακόμα σε ανανέωση του συμβολαίου του που λήγει το καλοκαίρι του 2022, έχει βάλει ψύλλους στα αυτιά των Παριζιάνων.<br/> <br/>Αιτία το έντονο φλερτ που υπάρχει από την πλευρά της Ρεάλ Μαδρίτης προς τον παίκτη, με την Παρί να κατηγορεί μάλιστα δημόσια τον Ζιντάν και τους μερένγκες, μέσω συνέντευξης που έδωσε ο αθλητικός διευθυντής της Λεονάρντο, πως προσπαθεί να αποσταθεροποιήσει τον παίκτη.<br/> <br/>Ο ίδιος, πάντως, ο Ζιντάν δεν άφησε τις κατηγορίες των Γάλλων αναπάντητες αλλά φρόντισε να ανάψει ακόμα περισσότερες φωτιές, εκφράζοντας την ακράδαντη πίστη του πως ο 20χρονος θαυματουργός Γάλλος επιθετικός θα μετακομίσει σύντομα στο "Μπερναμπέου".<br/> <br/><b>"Είπα μόνο αυτό που επιθυμεί ο ποδοσφαιριστής: ο Εμπαπέ έχει όνειρο να παίξει εδώ. Για τα υπόλοιπα, αφήνω τον καθένα να σκέφτεται και να πράττει αυτό που θέλει"</b>, τόνισε με σημερινή του συνέντευξη Τύπου ο Ζιντάν, για να αναφερθεί κατόπιν και στο ματς πρωταθλήματος που ακολουθεί για την ομάδα του απέναντι στην Έιμπαρ.<br/> <br/><b>"Αυτή την στιγμή, ο Μπέιλ και ο Χάμες Ροντρίγκες δεν είναι τραυματίες αλλά δεν είναι σε θέση να παίξουν, θα πάνε να παίξουν με τις εθνικές τους ομάδες και δεν μπορούμε να κάνουμε κάτι. Ξέρουμε πως θα είναι ένα δύσκολο παιχνίδι, όπως και όλα στην La Liga. Είμαστε έτοιμοι να κάνουμε ένα καλό παιχνίδι, γνωρίζοντας τα πλεονεκτήματα και τα μειονεκτήματα των αντιπάλων μας".<br/></b> <br/>Πηγή sport24.gr</p>
    </article>
  </body>
</html>