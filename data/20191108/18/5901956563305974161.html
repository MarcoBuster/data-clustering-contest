<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/ujeli-so-jo-na-lazi-tonin-sporoca-preseneceni-boste-247225"/>
    <meta property="og:site_name" content="Slovenske novice"/>
    <meta property="article:published_time" content="2019-11-08T18:12:00+00:00"/>
    <meta property="og:title" content="Ujeli so jo na laži. Tonin sporoča: Presenečeni boste"/>
    <meta property="og:description" content="LJUBLJANA – Komisija državnega zbora za nadzor obveščevalnih in varnostnih služb (Knovs) je danes sprejela javni del poročila o arbitraži, je po današnji seji komisije sporočil njen predse..."/>
  </head>
  <body>
    <article>
      <h1>Ujeli so jo na laži. Tonin sporoča: Presenečeni boste</h1>
      <h2>Bo zaradi poročila kdo politično odgovarjal?</h2>
      <address><time datetime="2019-11-08T18:12:00+00:00">08 Nov 2019, 18:12</time> by <a rel="author">STA, T. V.</a></address>
      <p>LJUBLJANA – Komisija državnega zbora za nadzor obveščevalnih in varnostnih služb (Knovs) je danes sprejela javni del poročila o arbitraži, je po današnji seji komisije sporočil njen predsednik <b>Matej Tonin</b> (NSi).<br/> <br/>Komisija je v tej zadevi obravnavala, kako je lahko prišlo do prisluhov sicer nedovoljene komunikacije med slovensko agentko in arbitrom v arbitražnem procesu za določitev meje med Slovenijo in Hrvaško. Prisluhe je nato Hrvaška izkoristila, da je izstopila iz arbitraže.<br/> </p>
      <hr/>
      <p>Preberite še:</p>
      <h3>
        <a href="https://www.slovenskenovice.si/novice/svet/clanek/hrvatica-brutalno-o-slovenskih-politik-tako-jih-ni-smesil-se-nihce-246914">
          <b>Hrvatica brutalno o slovenskih politikih, tako jih ni smešil še nihče</b>
        </a>
      </h3>
      <hr/>
      <p> <br/>Končno poročilo po Toninovih besedah na več kot 150 straneh opisuje, kaj se je dogajalo v tem primeru. Poročilo je sicer zaupne narave, saj bi bilo razkritje celotnega lahko škodljivo za interese Slovenije, so pa zato pripravili javni del poročila, je povedal.<br/><br/>»V javnem delu pa smo razkrili tiste stvari, ki ne škodujejo sami državi, pričajo pa zelo jasno o odgovornosti posameznikov, ki so bili vpleteni v ta proces,« je povedal Tonin, ki pa imen vendarle ni razkril. Na vprašanje o njihovi identiteti je dejal le: »Boste prebrali, boste presenečeni. Zagotovo boste lahko videli, da smo vsaj eno osebo ujeli na laži. In to potrjeno s pisnimi mnenji in z dokazi vsaj treh državnih institucij.«<br/><br/>»Končno je na enem mestu zbrano, kaj je šlo narobe in kdo je ne nazadnje odgovoren, da se je to zgodilo,« je še dejal Tonin.<br/><br/>Pri pripravi poročila so uporabili magnetograme oziroma dobesedne zapise pričanj in dokumentacijo, ki so jo komisiji posredovale druge državne institucije.<br/><br/>Zaslišali so tako agentko <b>Simono Drenik</b> kot tedanjega arbitra<b> Jerneja Sekolca</b> pa tudi tedanjega zunanjega ministra <b>Karla Erjavca </b>in njegovega predhodnika <b>Samuela Žbogarja</b>. Pogovorili so se tudi s tremi direktorji Sove. Tonin je septembra je izrazil pričakovanje, da bo poročilo terjalo tudi kakšno politično odgovornost od koga v Sloveniji.</p>
    </article>
  </body>
</html>