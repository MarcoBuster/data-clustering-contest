<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/juksel-kadriev-i-lili-angelova-otbeljazaha-70-godini-katedra-scenichna-rech.html"/>
    <meta property="og:site_name" content="bTV Новините"/>
    <meta property="article:published_time" content="2019-11-08T18:33:00+00:00"/>
    <meta property="og:title" content="Юксел Кадриев и Лили Ангелова отбелязаха 70 години катедра „Сценична реч”"/>
    <meta property="og:description" content="На специална церемония преподаватели, експерти и журналисти проведоха лекции и се включиха в дискусии с публиката по общественозначими теми"/>
  </head>
  <body>
    <article>
      <h1>Юксел Кадриев и Лили Ангелова отбелязаха 70 години катедра „Сценична реч”</h1>
      <h2>На специална церемония преподаватели, експерти и журналисти проведоха лекции и се включиха в дискусии с публиката по общественозначими теми</h2>
      <address><time datetime="2019-11-08T18:33:00+00:00">08 Nov 2019, 18:33</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/08/rech_1573226247-1.mp4"/>
      </figure>
      <p>Катедрата по „Сценична реч” на Националната академия за театрално и филмово изкуство „Кръстьо Сарафов” отбеляза 70 години от създаването си.<br/><br/>На специална церемония преподаватели, експерти и журналисти проведоха лекции и се включиха в дискусии с публиката по общественозначими теми. <br/><br/>Сред възпитаниците на НАТФИЗ е и водещият на bTV Новините – Юксел Кадриев. Той заедно с водещата на bTV радио Лили Ангелова участваха в обсъжданията.</p>
      <p>Честванията ще завършат с юбилеен концерт тази вечер от 19:00ч., на голямата сцена в Театър НАТФИЗ и е със свободен вход за всички посетители. <br/><br/>“Тази конференция се случва на много ключова дата – днес е 8 ноември, св. Архангел Михаил, който се смята за проводник на божието слово. Словото е важно за нас и ние трябва да работим с него отговорно, за да могат хората да ни разбират какво казваме”, каза Юксел Кадриев. <br/><br/>Лили Ангелова добави: „Силно се надявам, че след тази конференция журналистите и преподавателите по сценична реч ще си подадат по-силно ръка, защото имаме нужда от това да развиваме речта си, да развиваме гласа, а в радиото той е 100%”.</p>
    </article>
  </body>
</html>