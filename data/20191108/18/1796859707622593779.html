<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techno.nv.ua/ukr/gadgets/yaki-bezdrotovi-navushniki-kupiti-do-1500-grn-novini-tehnologiy-50052386.html"/>
    <meta property="og:site_name" content="НВ"/>
    <meta property="article:published_time" content="2019-11-08T18:02:00+00:00"/>
    <meta property="og:title" content="Кращі бездротові навушники до 1500 грн прямо зараз"/>
    <meta property="og:description" content="Набридли дроти? Та на Apple AirPods або щось із Bose розорятися нема бажання? Ось п’ять моделей бездротових навушників, які коштують недорого, проте доволі належної якості."/>
  </head>
  <body>
    <article>
      <h1>Кращі бездротові навушники до 1500 грн прямо зараз</h1>
      <h2>Набридли дроти? Та на Apple AirPods або щось із Bose розорятися нема бажання? Ось п’ять моделей бездротових навушників, які коштують недорого, проте доволі належної якості.</h2>
      <address>
        <time datetime="2019-11-08T18:02:00+00:00">08 Nov 2019, 18:02</time>
      </address>
      <p><a href="https://techno.nv.ua/ukr/gadgets/bezdrotovi-navushniki-cini-harakteristiki-8-naypopulyarnishih-modeley-50044114.html">Кращі бездротові навушники</a> ми вже розглядали, і стаття викликала неабиякий резонанс. Чимало хто обурювався тим, що ми відібрали переважно задорогі моделі.</p>
      <p>Поспішаємо виправитися.</p>
      <p>У цьому матеріалі переважатимуть навушники, які обійдуться вам не дорожче, ніж один раз купити продукти на тиждень в київському супермаркеті.</p>
      <p>Зате задоволення від прослуховування музики вони принесуть неабияке. Надто музика хороша, але про це іншим разом.</p>
      <p>Авжеж, тут не буде професійного звучання, підтримки Bluetooth 5.0 і, звісно ж, активного шумозаглушення. Але в іншому це цілком пристойні навушники.</p>
      <p>Отже, ось п’ять кращих моделей бездротових навушників не «за всі гроші світу».</p>
      <h3>JBL T500BT</h3>
      <p>
        <i>1200 грн</i>
      </p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/026/428/big_portrait/38a35287c4701e415212601670b3aa63.png?stamp=20191108125402&amp;q=85&amp;output=jpg&amp;bg=white"/>
        <figcaption>Фото: JBL</figcaption>
      </figure>
      <p>Не найдешевші навушники закритого типу, але звучать вони дуже пристойно. Є підтримка Bluetooth 4.1 (власникам топових смартфонів останнього року з Bluetooth 5.0 краще прикупити навушники крутіші). Пило- та вологозахисту теж немає, тож під дощем ліпше не ходити, і на будівництві в них не варто працювати.</p>
      <p>В іграх затримка мінімальна, буквально секунда. Тож коли ви не граєте в якийсь модний шутер, то в принципі, це не смертельно. Дехто з користувачів каже, що з JBL T500BT навіть бігати можна.</p>
      <p>Від однієї зарядки навушники спокійно працюють 10−12 годин за гучності відтворення вище середньої.</p>
      <p>Ось за цим <a href="https://sgo.one/KL2z3s">посиланням</a> зараз діє пристойна знижка. Покваптеся.</p>
      <h3>Xiaomi QCY T1 TWS</h3>
      <p>
        <i>Від 750 грн</i>
      </p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/026/429/big_portrait/74ef60d790348817df1ab67a8102f56c.png?stamp=20191108125603&amp;q=85&amp;output=jpg&amp;bg=white"/>
        <figcaption>Фото: Xiaomi</figcaption>
      </figure>
      <p>Ці навушники реклами не потребують. Бодай куди не завітай, вони майже всюди розпродані.</p>
      <p>Причина проста — це дуже збалансована модель, яку можна вважати розумною альтернативою значно дорожчим роздільним навушникам від Apple, Samsung і Huawei.</p>
      <p>Якість звучання досить непогане, час автономної роботи — приблизно 4−5 годин. Є захист від вологи.</p>
      <p>Зараз на QCY T1 TWS є неабиякі знижки, наприклад, ось <a href="https://sgo.one/QASXZ7">тут</a>. Поспішайте, їх буквально вимітають з прилавків.</p>
      <h3>Huawei AM61</h3>
      <p>
        <i>Від 800 грн</i>
      </p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/026/430/big_portrait/1a31fa708d367af27c562fc131398181.png?stamp=20191108125653&amp;q=85&amp;output=jpg&amp;bg=white"/>
        <figcaption>Фото: Huawei</figcaption>
      </figure>
      <p>Недорогі навушники від іменитого бренда. Існують як в ефектній чорній, так і в більш грайливих червоній і синій версіях.</p>
      <p>Якість звучання вражає. Від таких дешевих навушників такого просто не чекаєш. Хоча, звісно, справжні меломани віднайдуть, до чого причепитися.</p>
      <p>Завдяки продуманій конструкції навушники не випадають з вух під час бігу. Дуже вдалий варіант для спорту та фітнесу.</p>
      <p>Від однієї зарядки навушники спокійно працюють 12−13 годин. Підтримується Bluetooth 4.1.</p>
      <p>Зацікавилися? Ось вам <a href="https://sgo.one/OBjixD">посиланнячко</a> з гідною ціною.</p>
      <h3>Acme BH411</h3>
      <p>
        <i>Від 1000 грн</i>
      </p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/026/431/big/7e4d9a96416d7154d3ae85cb6999a233.png?stamp=20191108125838&amp;q=85&amp;output=jpg&amp;bg=white"/>
        <figcaption>Фото: ACME</figcaption>
      </figure>
      <p>Хоча не найвідоміший бренд, але навушники прийнятні. Звучання більш ніж гідне за такі гроші.</p>
      <p>Перевага моделі — автономність. Власне навушники спокійно грають приблизно 4 години. І їх можна щонайменше тричі зарядити від боксу. А бокс повністю заряджається приблизно за 30−40 хв.</p>
      <p>У комплекті чотири варіанти амбюшурів, тож можна підібрати для себе відповідний, щоб навушники оптимально звучали і не випадали з вух.</p>
      <p>Ось за цим <a href="https://sgo.one/c7LvST">посиланням</a> на Acme BH411 зараз діє дуже душевна знижка. Це чудова нагода.</p>
      <h3>Edifier W800BT</h3>
      <p>
        <i>Від 1100 грн</i>
      </p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/026/432/big_portrait/7eca500dc4fbb95ec165026076ad63d9.png?stamp=20191108125941&amp;q=85&amp;output=jpg&amp;bg=white"/>
        <figcaption>Фото: Edifier</figcaption>
      </figure>
      <p>Великі навушники закритого типу. Чимало користувачів соромиться в таких ходити вулицею, а даремно. Звук цілком пристойний. Та й ізоляція від сторонніх шумів теж, хоча тут, звісно, немає активного шумозаглушення.</p>
      <p>Навушники дуже басисті. Поціновувачі всілякого «техно» будуть в захваті.</p>
      <p>Але для спорту вони, звісно, майже не підходять. Аж надто значні розміри.</p>
      <p>Навушники повністю заряджаються за три години. А музику потім можна слухати не менше ніж 30 годин. Це дуже зручно.</p>
      <p>Потішно, але Edifier W800BT можна купити не тільки в ефектоному чорному кольорі, а й провокаційному червоному. Ось це вже точно спосіб не лишитися непоміченим у вуличному натовпі.</p>
      <p>За цим <a href="https://sgo.one/I9hUvy">посиланням</a> навушники сьогодні можна купити з хорошою знижкою.</p>
      <p>Читайте також:</p>
      <ul>
        <li>
          <a href="https://techno.nv.ua/ukr/games/igri-dlya-sony-playstation-4-de-kupiti-zi-znizhkami-50042878.html">Сім ігор для PlayStation 4, які варто купити просто зараз</a>
        </li>
        <li>
          <a href="https://techno.nv.ua/ukr/gadgets/yakiy-fitnes-braslet-kupiti-p-yat-naykrashchih-variantiv-50051319.html">П’ять найкращих фітнес-браслетів просто зараз</a>
        </li>
        <li>
          <a href="https://techno.nv.ua/ukr/gadgets/yak-vibrati-portativnu-kolonku-50051580.html">Роби голосніше. П’ять найкращих портативних динаміків прямо зараз</a>
        </li>
        <li>
          <a href="https://techno.nv.ua/ukr/gadgets/yakiy-smartfon-kupiti-za-8000-grn-50052103.html">Кращий смартфон за 8000 грн прямо зараз</a>
        </li>
      </ul>
      <hr/>
    </article>
  </body>
</html>