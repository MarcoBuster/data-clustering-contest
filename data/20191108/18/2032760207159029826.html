<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89065"/>
    <meta property="og:site_name" content="Denník politika"/>
    <meta property="article:published_time" content="2019-11-08T18:35:03+00:00"/>
    <meta property="og:title" content="V americkom ústave pre duševne zaostalých podali inzulín namiesto vakcíny proti chrípke"/>
    <meta property="og:description" content="8.11.2019 (Webnoviny.sk) – V americkom štáte Oklahoma evakuovali z centra pre duševne zaostalé osoby desať ľudí po tom, ako im zrejme omylom podali injekcie s inzulínom, pričom mali dostať vakcínu proti chrípke. Predstavitelia centra uviedli, že injekcie im podal „skúsený lekárnik“."/>
  </head>
  <body>
    <article>
      <h1>V americkom ústave pre duševne zaostalých podali inzulín namiesto vakcíny proti chrípke</h1>
      <address><time datetime="2019-11-08T18:35:03+00:00">08 Nov 2019, 18:35</time> by <a rel="author">Webnoviny</a></address>
      <p>8.11.2019 (Webnoviny.sk) – V americkom štáte Oklahoma evakuovali z centra pre duševne zaostalé osoby desať ľudí po tom, ako im zrejme omylom podali injekcie s inzulínom, pričom mali dostať vakcínu proti chrípke. Predstavitelia centra uviedli, že injekcie im podal <i>„skúsený lekárnik“</i>.</p>
      <p>Do Jacquelyn House v Bartlesville privolali v stredu popoludní zdravotníkov, ktorí našli <i>„niekoľko nereagujúcich ľudí“</i>. Informoval o tom šéf tamojšej polície Tracy Roles, ktorý sa domnieva, že ide o nehodu. Do miestnej nemocnice previezli osem klientov centra a dvoch zamestnancov. Niektorých z nich už prepustili.</p>
      <p>Viac k témam: <a href="https://www.webnoviny.sk/tag/chripka/"><u>chrípka</u></a>, <a href="https://www.webnoviny.sk/tag/inzulin/"><u>inzulín</u></a>, <a href="https://www.webnoviny.sk/tag/ockovanie/"><u>očkovanie</u></a><br/>Zdroj: Webnoviny.sk – <a href="https://www.webnoviny.sk/v-americkom-ustave-pre-dusevne-zaostalych-podali-inzulin-namiesto-vakciny-proti-chripke/"><u>V americkom ústave pre duševne zaostalých podali inzulín namiesto vakcíny proti chrípke</u></a> © SITA Všetky práva vyhradené.</p>
    </article>
  </body>
</html>