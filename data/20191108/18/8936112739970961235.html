<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/cristiano-ronaldo-tajemnice-dlugowiecznosci-ogromne-pieniadze-na-zespol-ludzi-wokol-siebie,984022.html"/>
    <meta property="og:site_name" content="TVN24"/>
    <meta property="article:published_time" content="2019-11-08T18:36:00+00:00"/>
    <meta property="og:title" content="Tajemnice długowieczności Ronaldo. &quot;Ogromne pieniądze na zespół ludzi wokół siebie&quot;"/>
    <meta property="og:description" content="Ma 34 lata i wciąż utrzymuje się na szczycie. Cristiano Ronaldo dba o siebie jak mało kto. Pomaga mu w tym zespół specjalistów, o czym opowiedział Rio Ferdinand. - To pierwszy zawodnik, u którego z..."/>
  </head>
  <body>
    <article>
      <h1>Tajemnice długowieczności Ronaldo. "Ogromne pieniądze na zespół ludzi wokół siebie"</h1>
      <address>
        <time datetime="2019-11-08T18:36:00+00:00">08 Nov 2019, 18:36</time>
      </address>
      <slideshow>
        <figure>
          <img src="https://r-scale-60.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/8636982f-c46e-4ed8-952d-95f39b659d1a.jpg?type=1&amp;srcmode=0&amp;srcx=0/1&amp;srcy=1/1&amp;srcw=99/100&amp;srch=1/1&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8d55a249e6baa5c06772297520da2051/0a7c9f2e-11ab-4777-8975-f1d45811e9e9-480p.mp4" autoplay="" loop=""/>
          <figcaption>Cristiano Ronaldo: mam nadzieję na wspólną kolację z Leo Messim</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/29530de21430b7540ec3f65135f7323c/2ce36c3f-05ba-4017-bffd-7f6e0db03eee-480p.mp4"/>
          <figcaption>Cristiano Ronaldo lubi rywalizować z najlepszymi</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/136f951362dab62e64eb8e841183c2a9/d9e44a43-9b68-47fd-83b5-0f210bd8065e-480p.mp4"/>
          <figcaption>Cristiano Ronaldo nie odmówił zdjęcia małym kibicom</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/136f951362dab62e64eb8e841183c2a9/c0790f17-0c09-4199-94b8-b650fbaec4d2-480p.mp4"/>
          <figcaption>Cristiano Ronaldo i kibic podczas meczu el. Euro 2020...</figcaption>
        </figure>
        <figcaption>Cristiano Ronaldo: mam nadzieję na wspólną kolację z Leo Messim Foto: Getty Images | Video: Eurosport</figcaption>
      </slideshow>
      <h3>Ma 34 lata i wciąż utrzymuje się na szczycie. Cristiano Ronaldo dba o siebie jak mało kto. Pomaga mu w tym zespół specjalistów, o czym opowiedział Rio Ferdinand. - To pierwszy zawodnik, u którego zauważyłem, że inwestuje w swój sztab - przyznał były obrońca Manchesteru United i klubowy kolega Portugalczyka.</h3>
      <p>Ferdinand i Ronaldo wspólnie występowali w ekipie Czerwonych Diabłów w latach 2003-2009. Anglik obserwował rozwój Portugalczyka, który z czasem stał się ważnym graczem zespołu sir Aleksa Fergusona, a w 2008 roku był już laureatem Złotej Piłki.</p>
      <h3>Ferdinand: co się dzieje, kim są ci ludzie?</h3>
      <related>
        <a href="https://eurosport.tvn24.pl/pilka-nozna,105/gwizdy-i-krzyki-na-treningu-napoli-najemnicy,983786.html"/>
      </related>
      <p>Ronaldo z Manchesterem United wywalczył trzykrotnie mistrzostwo Anglii i raz triumfował w Lidze Mistrzów. To tylko te najważniejsze trofea. Kolejne - drużynowe i indywidualne - zdobywał już w barwach Realu Madryt, a obecnie kolekcjonuje je w Juventusie.<br/><br/>W czym tkwi tajemnica jego długowieczności?<br/><br/>- Od ponad dekady, wspólnie z Lionelem Messim, znajduje się wśród dwóch najlepszych graczy na świecie. Ronaldo to był pierwszy zawodnik, u którego zauważyłem, że inwestuje w swój sztab specjalistów. Kiedyś byłem u niego w domu i w pokoju zobaczyłem około dziesięciu osób. Zapytałem: "co się dzieje, kim są ci ludzie?". Ronaldo odpowiedział, wskazując po kolei: "to mój szef kuchni, to fizjoterapeuta, to lekarz, a to mój osobisty trener" - ujawnił Ferdinand, cytowany przez dziennik "Daily Mail".<br/><br/>- On opuszczał Manchester United jako najlepszy piłkarz na świecie - zaznaczył.</p>
      <h3>Ronaldo jak LeBron James</h3>
      <p>Były reprezentant Anglii porównał Ronaldo do koszykarza LeBrona James, który w swoich fachu należy do największych z wielkich. Lata mijają, a on wciąż jest gwiazdą NBA.<br/><br/>- Obaj zainwestowali ogromne pieniądze w posiadanie odpowiedniego zespołu ludzi wokół siebie. Po to, aby ich ciało i umysł konsekwentnie działały na najwyższym poziomie - wyjaśnił Ferdinand. <br/><br/>- Jeśli miałbym doradzać młodym piłkarzom, to powiedziałbym im, żeby postępowali tak samo. Po prostu inwestowali w siebie - skwitował.</p>
      <p> </p>
      <figure>
        <img src="https://r-scale-40.dcs.redcdn.pl/scale/o2/tvn/web-content/m/p1/i/519c84155964659375821f7ca576f095/2c21f9df-6adb-4151-a305-c6ff2ea3f2a8.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Cristiano Ronaldo to gwiazda Juventusu i reprezentacji Portugalii<cite>Źródło: Getty Images</cite></figcaption>
      </figure>
      <p>Autor: kz / Źródło: eurosport.pl, dailymail.co.uk</p>
    </article>
  </body>
</html>