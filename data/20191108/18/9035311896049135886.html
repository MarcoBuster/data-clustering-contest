<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/08/sdk-es-baskan-ab-turkiye-ye-kars-sertlesmezse-isid-li-dalgasi-ile-karsi-karsiya-kalabilir"/>
    <meta property="og:site_name" content="euronews"/>
    <meta property="article:published_time" content="2019-11-08T18:10:42+00:00"/>
    <meta property="og:title" content="SDK Eş Başkanı: AB Türkiye'ye karşı daha sert olmalı"/>
    <meta property="og:description" content="Suriye Demokratik Konseyi (SDK) Eş Başkanı İlham Ahmed, Avrupa Birliği (AB) Türkiye'ye karşı daha sert bir tavır ortaya koymazsa yakında Avrupa'nın yeni bir IŞİD'li savaşçı dalgasıyla karşı karşıya kalabileceğini söyledi"/>
  </head>
  <body>
    <article>
      <h1>SDK Eş Başkanı: AB Türkiye'ye karşı daha sert olmalı</h1>
      <address><time datetime="2019-11-08T18:10:42+00:00">08 Nov 2019, 18:10</time> by <a rel="author">Gizem Sade</a></address>
      <p>Suriye Demokratik Konseyi (SDK) Eş Başkanı İlham Ahmed, Avrupa Birliği (AB) Türkiye'ye karşı daha sert bir tavır ortaya koymazsa yakında Avrupa'nın yeni bir IŞİD'li savaşçı dalgasıyla karşı karşıya kalabileceğini öne sürdü.</p>
      <p>Suriye Demokratik Güçleri'nin (SDG) siyası ayağı SDK liderlerinden Ahmed, AB'nin üyelik müzakereleri ve ticari görüşmelerin kesilmesi de dahil olmak üzere sıkı önlemler alması gerektiğini ifade etti.</p>
      <p>Reuters haber ajansına konuşan Ahmed, "Amerika Birleşik Devletleri'nin (ABD) keyfi şekilde geri çekilmesi ile oluşan tehdit çok büyük. Bu birçok IŞİD mensubunun kaçmasına izin verdi ve onlar terör eylemlerine devam etmek için ülkelerine geri dönecekler" ifadelerini kullandı. Ahmed, bunun genellikle İngiltere ve Avrupa için büyük bir tehdit ortaya koyduğunu söyledi.</p>
      <p>ABD'nin Suriye'nin kuzeyinden birliklerini çekmesi ve Türkiye'nin harekatı nedeniyle bir kargaşa oluştuğunu belirten Ahmed, IŞİD'li savaşçıların bu boşluktan yararlanarak Avrupa sınırlarına doğru kaçabileceğini ve seyahat edebileceğini öne sürdü.</p>
      <ul>
        <li>
          <a href="https://tr.euronews.com/2019/10/29/bagdadi-nin-olumu-sonrasi-isid-in-basina-kim-gececek">Bağdadi'nin ölümü sonrası IŞİD'in başına kim geçecek?</a>
        </li>
        <li>
          <a href="https://tr.euronews.com/2019/11/08/amerikal-diplomattan-trumpin-suriyeden-cekilme-kararini-siddetle-elestiren-rapor">Amerikalı diplomattan Trump’ın Suriye’den çekilme kararını şiddetle eleştiren rapor</a>
        </li>
        <li>
          <a href="https://tr.euronews.com/2019/11/07/opcw-beyaz-fosfor-suriye-de-kimyasal-silah-olarak-kullanilmadi">OPCW: Beyaz fosfor Suriye'de kimyasal silah olarak kullanılmadı</a>
        </li>
      </ul>
      <p>Ahmed, Avrupa'ya Suriye-Türkiye sınırına 2 bin asker göndererek savaşçıların geçişini engelleme ve Türkiye'ye tüm silah satışlarını durdurma çağrısı yaptı.</p>
      <p>Türkiye ise ele geçirilen bölgelerde tutuklu bulunan tüm IŞİD mensuplarının gözaltında kalmalarını sağlayacağı konusunda garanti vermişti.</p>
      <p>Ek kaynaklar<b> • Reuters</b></p>
    </article>
  </body>
</html>