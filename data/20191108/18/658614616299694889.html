<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/sport/175666/van-lunteren-boekt-met-oranje-monsterzege-op-turkije"/>
    <meta property="og:site_name" content="omroep flevoland"/>
    <meta property="article:published_time" content="2019-11-08T18:29:00+00:00"/>
    <meta property="og:title" content="Van Lunteren boekt met Oranje monsterzege op Turkije"/>
    <meta property="og:description" content="Voetbalster Desiree van Lunteren uit Almere heeft vrijdagavond met de Oranje Leeuwinnen de EK kwalificatie wedstrijd tegen Turkije met ruime cijfers gewonnen. Oranje was in het vrijwel lege Bornova stadion in Izmir met 0-8 veel te sterk voor de Turkse vrouwen."/>
  </head>
  <body>
    <article>
      <h1>Van Lunteren boekt met Oranje monsterzege op Turkije</h1>
      <address>
        <time datetime="2019-11-08T18:29:00+00:00">08 Nov 2019, 18:29</time>
      </address>
      <p>
        <b>Voetbalster Desiree van Lunteren uit Almere heeft vrijdagavond met de Oranje Leeuwinnen de EK kwalificatie wedstrijd tegen Turkije met ruime cijfers gewonnen. Oranje was in het vrijwel lege Bornova stadion in Izmir met 0-8 veel te sterk voor de Turkse vrouwen.</b>
      </p>
      <p>Van Lunteren speelde de volle 90 minuten en Oranje leidde bij rust al met 0-3 dankzij een goal van Shanice van de Sanden, een benutte strafschop van Sherida Spitse en een rake kopbal van Vivianne Miedema.</p>
      <p>In de tweede helft liepen de Leeuwinnen via een hattrick van Danielle van de Donk, Vivianne Miedema en Sherida Spitse uit naar een comfortabale 0-8 zege.</p>
      <p>De ploeg van bondscoach Sarina Wiegman lijkt hard op weg naar kwalificatie voor het EK van 2021: Oranje gaat na de zege in Turkije nog altijd onbedreigd aan kop in Groep A met 15 punten uit 5 gespeelde wedstrijden.</p>
      <p>De Oranje Leeuwinnen wonnen vijftien van de laatste zestien gespeelde interlands. De enige nederlaag was de verloren WK finale tegen de VS.</p>
      <figure>
        <iframe data-src="https://twitter.com/oranjevrouwen/status/1192862866501750784?s=20" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>