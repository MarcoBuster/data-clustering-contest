<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/08/ujfasiszta-csoportok-halalos-fenyegetese-miatt-oriznek-egy-holokauszttulelot"/>
    <meta property="og:site_name" content="euronews"/>
    <meta property="article:published_time" content="2019-11-08T18:56:47+00:00"/>
    <meta property="og:title" content="Újfasiszta csoportok halálos fenyegetése miatt őriznek egy holokauszttúlélőt"/>
    <meta property="og:description" content="Az olasz Liliana Segrét 14 éves korában deportálták, 75 évvel később örökös szenátorként antiszemita üzenetek százait kapja naponta."/>
  </head>
  <body>
    <article>
      <h1>Újfasiszta csoportok halálos fenyegetése miatt őriznek egy holokauszttúlélőt</h1>
      <address><time datetime="2019-11-08T18:56:47+00:00">08 Nov 2019, 18:56</time> by <a rel="author">Lillo Montalto Monella </a></address>
      <p>Két csendőr kíséri a nap huszonnégy órájában Liliana Segre olasz szenátort, holokauszt-túlélőt, miután célpontja lett egy újfasiszta csoportnak - jelentette az olasz sajtó csütörtökön.</p>
      <p>Az állandó védelmet Milánó prefektusa rendelte el Liliana Segre biztonsága védelmében.</p>
      <p>Az 1930-ban született Liliana Segrét 1944-ben deportálták Auschwitzba családjával együtt. A koncentrációs táborba került 776 tizennégy évnél fiatalabb olasz zsidó gyerekből huszonöten maradtak életben, egyikük Liliana Segre volt.</p>
      <p>A 2018-ban örökös szenátornak kinevezett Segre októberben hozta nyilvánosságra, hogy naponta több száz fenyegető, antiszemita üzenetet kap az interneten. Ezt követően az olasz parlament különbizottságot állított fel Liliana Segre vezetésével a gyűlöletbeszéd megfékezésére, az antiszemitizmussal és a rasszizmussal szemben. A bizottság felállítására a jobbközép és jobboldali pártok nemmel szavaztak vagy tartózkodtak. Giorgia Meloni a jobboldali Olasz Testvérek (FdI) elnöke ezt úgy magyarázta, hogy Liliana Segrét a baloldali kormánypártok eszközként használják fel a jobboldal lejáratására.</p>
      <p>"A láthatáron van a demokrácia hanyatlása. Karban kell tartanunk, mivel a mechanizmusai elhasználódnak. A legjobb mód arra, hogy formában tartsuk az emlékezés. Nincs visszaút, olyan új időszakban élünk, ahol mindent a neten vesznek és adnak el, még a lelkiismeretet képződését is. Ez az új határ. A neten szörfölők megpróbálhatnák az agresszív útjukat a szépség navigációjává változtatni. Az élet túl rövid, és nagyon kevés idő áll a rendelkezésünkre, és sokezer féle stressz lehet az életünkben. Akár egyetlen percünk elpazarlása forrongó lelkekre felesleges időveszteség, igazi szégyen" – nyilatkozta az Euronewsnak a megfenyegetett Serge.</p>
      <p>Az Új Erő (FN) újfasiszta csoport kedden transzparenssel tiltakozott egy milánói színház előtt, ahol Liliana Segre találkozott fiatalokkal. A felirat szerint Liliana Segrét a milánói baloldali városvezetés védi, de az olasz nép ezt nem tűri tovább.</p>
    </article>
  </body>
</html>