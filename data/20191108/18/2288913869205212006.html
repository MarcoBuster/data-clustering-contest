<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191108_04707496"/>
    <meta property="og:site_name" content="De Standaard"/>
    <meta property="article:published_time" content="2019-11-08T18:35:00+00:00"/>
    <meta property="og:title" content="Vlaamse regering schrapt Journalistiek Fonds"/>
    <meta property="og:description" content="Het Vlaams Journalistiek Fonds, nog maar pas opgericht in 2018, wordt alweer geschrapt."/>
  </head>
  <body>
    <article>
      <h1>Vlaamse regering schrapt Journalistiek Fonds</h1>
      <address>
        <time datetime="2019-11-08T18:35:00+00:00">08 Nov 2019, 18:35</time>
      </address>
      <p>
        <b>Het Vlaams Journalistiek Fonds, nog maar pas opgericht in 2018, wordt alweer geschrapt.</b>
      </p>
      <p>Via de Vlaamse regering kende het Fonds eind vorig jaar nog 500.000 euro toe aan ‘innovatieve journalistiek’, zoals factcheckprojecten.</p>
      <p>In zijn beleidsnota verwijst minister Dalle naar het bestaan van het Fonds Pascal Decroos dat zich al toelegt op onderzoeksjournalistiek. ‘Die versnippering vind ik niet efficiënt en ook niet nodig om tot een betere kernopdracht te komen’, klinkt het.</p>
      <p>De regering schrapt ook de subsidiëring van de Medi­Academie<i><b> </b></i>die professionele opleidingen organiseerde voor journalisten of personeelsleden van media­bedrijven. Dalle wil voorlopig niet dieper ingaan op beide beslissingen.</p>
    </article>
  </body>
</html>