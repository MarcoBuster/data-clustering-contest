<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/lefejezte-a-feleseget-majd-az-olebe-tette-a-fejet-megis-kedves-emberkent-jellemeztek-a-gyilkos-csaladapat-18/186169"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-08T18:30:00+00:00"/>
    <meta property="og:title" content="Lefejezte a feleségét, majd az ölébe tette a fejét - mégis kedves emberként jellemezték a gyilkos családapát - 18+"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Lefejezte a feleségét, majd az ölébe tette a fejét - mégis kedves emberként jellemezték a gyilkos családapát - 18+</mark>
      </h1>
      <address><time datetime="2019-11-08T18:30:00+00:00">08 Nov 2019, 18:30</time> by <a rel="author">Bors</a></address>
      <p>A család ismerői értetlenül állnak a tragédia előtt: a legtöbben ugyanis kedves, előzékeny férfinak ismerték azt a családapát, aki lefejezte a feleségét, elvágta kislánya torkát, majd pedig magával is végzett.</p>
      <p>A 42 éves Jennifer Schlecht holttestére szerdán találtak rá New York-i otthonában, a fürdőszoba padlóján. Az asszonyt lefejezték, fejét pedig holtteste ölébe rakták. A rendőrök azonban nem csak az ő holttestét találták meg, de ötéves kislányáét is, akinek elvágták a torkát - egyes beszámolók szerint olyan erővel, hogy a kis Abaynesht majdnem lefejezte a gyilkosa.</p>
      <p>A hatóságok úgy vélik, a családirtásért a férj, a 46 éves Yonathan Tedla a felelős, aki a szörnyű tett után magával is végzett. A rendőrség a helyszínen a gyilkos fegyvert is megtalálta.</p>
      <h3>Tökéletes családnak hitték őket</h3>
      <p>A szomszédok nem is értik, hogy történhetett mindez, az ő szemükben ugyanis ők voltak a tökéletes család: a férfi kedves volt, mosolygós. Úgy tűnt, imádja a kislányát. Jennifer Schlecht apja azonban egész más képet festett a férfiról: elmondása szerint ugyanis a nő pár éve már kért távoltartási végzést a férfi ellen, ugyanakkor közös gyermekük kedvéért mégis együtt maradtak. Most azonban a nő ismét válni szeretett volna. Ráadásul épp néhány órával azelőtt lett volna egy bírósági jelenésük, hogy a holttesteiket felfedezték - írja a New York Daily News.</p>
    </article>
  </body>
</html>