<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/vindman-pro-prohannya-trampa-do-zelenskogo-50052507.html"/>
    <meta property="og:site_name" content="НВ"/>
    <meta property="article:published_time" content="2019-11-08T18:48:00+00:00"/>
    <meta property="og:title" content="«Не було ніяких сумнівів» щодо суті прохання Трампа під час розмови із Зеленським — Віндман"/>
    <meta property="og:description" content="Експерт Ради нацбезпеки щодо України Олександр Віндман заявив, що у нього «не було ніяких сумнівів» щодо того, про що Дональд Трамп просив Володимира Зеленського під час липневої розмови."/>
  </head>
  <body>
    <article>
      <h1>«Не було ніяких сумнівів» щодо суті прохання Трампа під час розмови із Зеленським — Віндман</h1>
      <h2>Експерт Ради нацбезпеки щодо України Олександр Віндман заявив, що у нього «не було ніяких сумнівів» щодо того, про що Дональд Трамп просив Володимира Зеленського під час липневої розмови.</h2>
      <address>
        <time datetime="2019-11-08T18:48:00+00:00">08 Nov 2019, 18:48</time>
      </address>
      <p>Про це йдеться в його показаннях Конгресу США, оприлюднених в рамках процедури імпічменту Трампа, передає <a href="https://edition.cnn.com/politics/live-news/impeachment-inquiry-11-08-2019/index.html">CNN.</a></p>
      <p>Віндман, як прямий свідок розмови, підтвердив, що «не було ніяких сумнівів» про те, що Трамп хотів, щоб Україна розслідувала справу проти громадянина США в обмін на проведення двосторонньої зустрічі.</p>
      <p>За словами Віндмана, телефонна розмова від 25 липня, в порівнянні з попередньою бесідою в квітні, "не була позитивною. Вона була суворою».</p>
      <p>Віндман підтвердив, що він вживу слухав розмову Трампа із Зеленським.</p>
      <p>Олександр Віндман дав свідчення 29 жовтня. У вступній промові він заявив про спроби «впливових осіб» за межами Білого дому (ймовірно адвоката Трампа Рудольфа Джуліані) сформувати «помилковий наратив» про Україну, який суперечив консенсусній думці американських чиновників у сфері національної безпеки.</p>
      <p>Читайте також:</p>
      <ul>
        <li>
          <a href="https://nv.ua/ukr/world/countries/impichment-trampa-pidtrimuyut-bilshe-polovini-amerikanciv-50051622.html">Опитування: Більше половини американців підтримують імпічмент Трампа</a>
        </li>
        <li>
          <a href="https://nv.ua/ukr/world/geopolitics/impichment-tramp-hotiv-shchob-zelenskiy-zrobiv-zayavu-pro-rozsliduvannya-baydena-ta-klinton-50052306.html">Трамп хотів, щоб Зеленський зробив заяву про розслідування, Байдена та Клінтон — топчиновник Держдепу</a>
        </li>
      </ul>
      <p>Нагадаємо, що скарга інформатора, який повідомив про липневу телефонну розмову між Дональдом Трампом і Володимиром Зеленським, привела до запуску процедури імпічменту.</p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов'язаний син Джо Байдена Хантер. Перед цією розмовою Трамп призупинив виділення військової допомоги Україні.</p>
    </article>
  </body>
</html>