<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/u-centri-kijeva-vzhe-zalatali-dorogu-yaka-provalilasya-razom-iz-avto-638771.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T18:47:53+00:00"/>
    <meta property="og:title" content="У центрі Києва вже залатали дорогу, яка провалилася разом із авто"/>
    <meta property="og:description" content="Пошкоджену ділянку трубопроводу комунальники замінили на нову"/>
  </head>
  <body>
    <article>
      <h1>У центрі Києва вже залатали дорогу, яка провалилася разом із авто</h1>
      <address>
        <time datetime="2019-11-08T18:47:53+00:00">08 Nov 2019, 18:47</time>
      </address>
      <h4>Пошкоджену ділянку трубопроводу комунальники замінили на нову</h4>
      <p>Спеціалісти КП «Київтеплоенерго» завершили ремонтні роботи з усунення пошкодження тепломережі на вул. Саксаганського, 22.</p>
      <p>Про це 8 листопада повідомив начальник відділу експлуатації теплових мереж КП «Київтеплоенерго» Олександр Пелипишин.</p>
      <p>«Для оперативного усунення пошкодження магістрального трубопроводу у цілодобовому режимі працювали дві аварійно-відновлювальні бригади «Київтеплоенерго», а також було задіяно спецтехніку», - зазначив чиновник, якого цитує пресслужба КМДА.</p>
      <p>Він повідомив, що пошкоджену ділянку трубопроводу замінено на нову.</p>
      <p>«Незважаючи на усі складнощі проведення робіт, які виникали через розташування інших комунікацій – електричних кабелів, ліній зв’язку, працівникам вдалося виконати все у визначені терміни», – сказав Пелипишин.</p>
      <p>Як повідомлялося, 5 листопада на перехресті вул. Шота Руставелі та Саксаганського у центрі Києва <a href="https://glavcom.ua/kyiv/news/u-centri-kijeva-avtivki-pishli-pid-asfalt-prorvalo-teplotrasu-foto-video--637897.html">посеред дороги прорвало трубу теплопостачання.</a> Провали утворилися безпосередньо на автодорожньому полотні у двох місцях, розміром 3х3 м кожна.</p>
      <p>Авто, що потрапили у провал автодорожнього покриття, були евакуйовані, водії не постраждали.</p>
      <p>За інформацією «Київтеплоенерго», сталося пошкодження магістрального трубопроводу діаметром 700 мм.</p>
      <related>
        <a href="https://glavcom.ua/kyiv/news/u-dtp-na-dorogah-kijivshchini-za-dobu-postrazhdali-vosmero-lyudey-638357.html"/>
        <a href="https://glavcom.ua/kyiv/news/na-dorogah-kijeva-demontuvali-znaki-yaki-dozvolyali-shvidkist-80-kmgod-foto-636913.html"/>
        <a href="https://glavcom.ua/kyiv/news/sbu-pidozryuje-chinovnikiv-klichka-u-mahinaciyah-pid-chas-budivnictva-velikoji-okruzhnoji-dorogi-638700.html"/>
      </related>
    </article>
  </body>
</html>