<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191108-rosiya-vpershe-vidpovist-za-porushennya-mizhnarodnogo-prava-zerkal/"/>
    <meta property="og:site_name" content="ФАКТИ"/>
    <meta property="article:published_time" content="2019-11-08T18:13:19+00:00"/>
    <meta property="og:title" content="Росія вперше відповість за порушення міжнародного права – Зеркаль"/>
    <meta property="og:description" content="Міжнародний суд ООН повністю відхилив всі заперечення РФ щодо юрисдикції у справі про застосування та тлумачення Конвенцій про протидію расовій дискримінації і фінансування тероризму."/>
  </head>
  <body>
    <article>
      <h1>Росія вперше відповість за порушення міжнародного права – Зеркаль</h1>
      <address>
        <time datetime="2019-11-08T18:13:19+00:00">08 Nov 2019, 18:13</time>
      </address>
      <p>Міжнародний суд ООН повністю відхилив всі заперечення РФ щодо юрисдикції у справі про застосування та тлумачення Конвенцій про протидію расовій дискримінації і фінансування тероризму.</p>
      <p>Заступник міністра закордонних справ України з питань європейської інтеграції Олена Зеркаль заявила, що “Росія вперше відповідатиме за порушення міжнародного права і за порушення прав людини”.</p>
      <blockquote>– Вітаю всіх нас і всю Україну з повною перемогою. Сьогодні суд повністю відхилив всі заперечення РФ – з мінімальним рахунком 15 до 3, а іноді і одноголосно. Це рішення дозволяє нам рухатися разом з судом далі і доводити всьому світовому співтовариству факти порушення РФ міжнародного права, порушення прав людини, – повідомила Зеркаль на брифінгу в Гаазі (Нідерланди).</blockquote>
      <p>
        <b>Читайте: </b>
        <a href="https://fakty.com.ua/ua/ukraine/20191103-za-p-yat-rokiv-vijny-na-donbasi-zagynulo-ponad-3-3-tys-myrnyh-zhyteliv-oon/">За п’ять років війни на Донбасі загинуло понад 3,3 тис. мирних жителів – ООН</a>
      </p>
      <p>Також вона підкреслила, що надалі суд розглядатиме позов по суті.</p>
      <blockquote>– Суд повинен провести свій аналіз того, як він бачить, скільки часу має бути надано РФ для підготовки їх меморандуму, і ухвалити протокольний указ. Після цього Росія повинна подати свій меморандум, з викладенням своєї позиції… І після того вже відбудуться слухання, – каже вона.</blockquote>
      <figure>
        <img src="https://scontent.fiev21-2.fna.fbcdn.net/v/t1.0-9/76747483_2863520827014409_7135690899303956480_n.jpg?_nc_cat=100&amp;_nc_oc=AQlAnAdljZMErOWtlu6BGPl2q6rG6xnHTt9_QlFqggB2HkkLp_BqIhtZB61yxGZUX44&amp;_nc_ht=scontent.fiev21-2.fna&amp;oh=f05b17bcb0a270293761f4b86cc31c01&amp;oe=5E3FAA61"/>
      </figure>
      <p>Нагадаємо, що саме 8 жовтня Міжнародний суд ООН ухвалив рішення продовжити <a href="https://fakty.com.ua/ua/svit/20191108-mizhnarodnyj-sud-oon-rozglyane-pozov-ukrayiny-proty-rosiyi/">розгляд позову України проти Росії.</a></p>
      <p><b>Джерело:</b> <a href="https://www.facebook.com/lana.zerkal">Олена Зеркаль</a></p>
    </article>
  </body>
</html>