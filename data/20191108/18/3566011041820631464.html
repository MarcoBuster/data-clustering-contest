<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545685.html/%D8%A7%D8%B8%D9%87%D8%A7%D8%B1-%D9%86%D8%B8%D8%B1-%D8%B9%D8%AC%DB%8C%D8%A8-%D8%B2%DB%8C%D8%AF%D8%A7%D9%86-%D8%AF%D8%B1%D8%A8%D8%A7%D8%B1%D9%87-%D8%A8%DB%8C%D9%84-%D9%88-%D8%AE%D8%A7%D9%85%D8%B3"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T18:02:00+00:00"/>
    <meta property="og:title" content="اظهار نظر عجیب زیدان درباره بیل و خامس"/>
    <meta property="og:description" content="سرمربی رئال مادرید درباره وضعیت جسمانی مهاجم ولزی و هافبک کلمبیایی تیمش اظهار نظر عجیبی کرد."/>
  </head>
  <body>
    <article>
      <h1>اظهار نظر عجیب زیدان درباره بیل و خامس</h1>
      <address>
        <time datetime="2019-11-08T18:02:00+00:00">08 Nov 2019, 18:02</time>
      </address>
      <p>سرمربی رئال مادرید درباره وضعیت جسمانی مهاجم ولزی و هافبک کلمبیایی تیمش اظهار نظر عجیبی کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از آس، رئال مادرید شنبه در هفته سیزدهم لالیگا به مصاف ایبار می‌رود. زین الدین زیدان در نشست خبری پیش از بازی گفت: همه بازی‌ها سخت هستند. ایبار می‌تواند حریف سرسختی باشد چون بازی کردن در ورزشگاه این تیم متفاوت است. در لالیگا بازی آسانی وجود ندارد. با آرامش بازی نخواهیم کرد. آماده هستیم تا یک بازی خوب به نمایش بگذاریم.</p>
      <p>سرمربی رئال مادرید درباره حضور کیلیان ام‌باپه در این تیم اظهار کرد: من چیزی نگفتم. فقط گفتم که دوست دارد در مادرید بازی کند. رویایش بازی کردن در این تیم است. هر کسی در رابطه با آینده‌اش تصمیم گیری می‌کند.   سرمربی فرانسوی در مورد برگزاری سوپرجام اسپانیا در عربستان گفت: ما اینجا هستیم تا بازی کنیم و فدراسیون کسی است که درباره چنین مسائلی تصمیم گیری می‌کند. به آن احترام می‌گذاریم و باید به بازی کردن فکر کنیم و خود را برای آن‌ها آماده کنیم.   زیدان در ادامه به  حضور همیشگی رودریگو در ترکیب اصلی اشاره کرد و گفت: ما ۲۵ بازیکن در اختیار داریم و می‌توانیم از همه آن‌ها در ترکیب اصلی بهره ببریم. باید در هر دیدار بازیکن مورد نظرمان را انتخاب کنیم. این کار همیشگی‌ ماست.   گرت بیل و خامس رودریگس به دلیل آسیب دیدگی در چند دیدار گذشته مادرید را همراهی نکردند اما به تیم ملی کشورهایشان دعوت شدند. سرمربی فرانسوی در این رابطه اظهار کرد: آن‌ها مصدوم نیستند اما شرایط بازی کردن را ندارند. همراه تیم‌های ملی خودشان خواهند بود و من نمی‌توانم کاری کنم. باید بروند و خواهند رفت. سپس ۵ تا ۶ روز فرصت دارند و باید دید می‌توانند برای تیم هایشان بازی کنند یا نه. بیل و خامس مصدوم نیستند و در زمین تمرین می‌کنند.  نبودشان یک تصمیم فنی نیست چون هنوز به همراه دیگر بازیکنان تمرین نکرده‌اند و به همین خاطر در دیدار فردا (شنبه) نمی‌توانند به میدان بروند. من در این رابطه تصمیم نمی‌گیرم و آن‌ها تصمیم گیرنده هستند. این دو هنوز به شرایط بازی نرسیده‌اند.   منبع: ایسنا</p>
    </article>
  </body>
</html>