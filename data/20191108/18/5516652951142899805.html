<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425417/ana-dhmotikh-enothta-tha-katagrapsei-ta-problhmata-h-deyar"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-08T18:00:02+00:00"/>
    <meta property="og:title" content="Ανά δημοτική ενότητα θα καταγράψει τα προβλήματα η ΔΕΥΑΡ"/>
    <meta property="og:description" content="Ειδική συνεδρίαση του Διοικητικού Συμβουλίου της ΔΕΥΑΡ αναμένεται να γίνει, το αμέσως επόμενο χρονικό διάστημα, για τον σχεδιασμό των ενεργειών της μέχρι την έναρξη της επόμενης σεζόν."/>
  </head>
  <body>
    <article>
      <h1>Ανά δημοτική ενότητα θα καταγράψει τα προβλήματα η ΔΕΥΑΡ</h1>
      <h2>Με μεθοδικότητα γίνεται ο σχεδιασμός</h2>
      <address>
        <time datetime="2019-11-08T18:00:02+00:00">08 Nov 2019, 18:00</time>
      </address>
      <p>
        <b>Ειδική συνεδρίαση του Διοικητικού Συμβουλίου της ΔΕΥΑΡ αναμένεται να γίνει, το αμέσως επόμενο χρονικό διάστημα, για τον σχεδιασμό των ενεργειών της μέχρι την έναρξη της επόμενης σεζόν.</b>
      </p>
      <p>Συγκεκριμένα, σύμφωνα με πληροφορίες, κατά τη συνεδρίαση που πραγματοποιήθηκε την περασμένη Τρίτη, μεταξύ άλλων, το μέλος του Δ.Σ. από την πλευρά της μείζονος μειοψηφίας, πρώην Αντιδήμαρχος, Αγαπητός Πάλλας, πρότεινε να συναντηθούν εκ νέου, έστω και άτυπα, προκειμένου να κάνουν μία ιεράρχηση των θεμάτων που θα πρέπει να έχουν επιλυθεί μέχρι τον ερχόμενο Απρίλιο, μέχρι δηλαδή την αρχή της νέας σεζόν.</p>
      <p>Το σκεπτικό είναι βέβαια αφενός να γίνει ένας προγραμματισμός κατά τη διάρκεια του χειμώνα και αφετέρου να προλάβουν τυχόν προβλήματα μέσα στη σεζόν.</p>
      <p>Εκείνο που πρότεινε ο κ. Πάλλας, λένε οι ίδιες πληροφορίες, είναι να καταγράψουν τις ανάγκες σε κάθε δημοτική ενότητα και να τις ιεραρχήσουν, πρόταση η οποία έγινε δεκτή από το Δ.Σ.</p>
    </article>
  </body>
</html>