<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/horror-ket-tanara-eroszakolta-meg-a-gondjaikra-bizott-vak-kamaszlanyt-18/186180"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-08T18:00:00+00:00"/>
    <meta property="og:title" content="Horror: két tanára erőszakolta meg a gondjaikra bízott vak kamaszlányt - 18+"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Horror: két tanára erőszakolta meg a gondjaikra bízott vak kamaszlányt - 18+</mark>
      </h1>
      <address><time datetime="2019-11-08T18:00:00+00:00">08 Nov 2019, 18:00</time> by <a rel="author">Bors</a></address>
      <p>Először egy harmincéves, majd egy 62 éves férfi élte ki perverz nemi vágyait a fiatal, kiszolgáltatott lányon, aki egy ideig senkinek sem mert beszélni az átélt borzalmakról.</p>
      <p>A 15 éves indiai vak kamaszlányt - akinek nevét nem hozták nyilvánosságra - szülei júliusban küldtek egy kifejezetten fogyatékkal élőknek fenntartott bentlakásos iskolába Ambajiba, hogy zenét tanuljon. A lány ősszel hazalátogatott. Az, hogy ketten is megerőszakolták, csak akkor derült ki, amikor eljött az ideje, hogy visszautazzon az iskolába. Ekkor fakadt sírva a nagynénjének, és árulta el, hogy mi történt vele.</p>
      <p>A lányt először két hónappal ezelőtt a 30 éves Chaman Thakor, majd három nappal később ugyanabban a tanteremben a 62 éves Jayanthi Thakor erőszakolta meg. Az idősebb férfi ezt követően szeptember végén ismét rávetette magát. A család november 4-én feljelentést tett.</p>
      <p>A két férfit azóta keresi a rendőrség, ugyanis amint megtudták, hogy lebuktak, eltűntek. Az intézmény azonnal kirúgta őket, amint tettük nyilvánosságra került - írja a Daily Mail.</p>
      <h3>Az esetek nagy részét nem is jelentik</h3>
      <p>Indiában igen súlyos problémát jelentenek a szexuális támadások. A legfrissebb - 2016-os - adatok szerint 38 947 nemi erőszakot jelentettek, a nők ellen elkövetett bűncselekmények teljes száma pedig ugyanebben az évben 338 954 volt.</p>
      <p>Azzal a legtöbb szakértő egyetért, hogy az ázsiai országban sajnos a nemi erőszakok egy részét - az áldozatok megbélyegzése, megszégyenítése, valamint a hatóságokba és az igazságszolgáltatásba vetett hit hiánya miatt - nem is jelentik. Egy 2006-os jelentés szerint a nemi erőszakok 71 százaléka marad titokban a hatóságok előtt. A számot tovább árnyalja, hogy a házasságon belül elkövetett nemi erőszak fogalmát az indiai törvényhozás nem ismeri.</p>
      <p>Az országban egyébként - a 2013-as adatok szerint - csak a nemi erőszakkal megvádoltak egynegyedét ítélik el. Ez a szám 40 évvel korábban még 44,3 százalék volt.</p>
    </article>
  </body>
</html>