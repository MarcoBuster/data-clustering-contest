<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/congress-and-jmm-will-face-jharkhand-election-as-alliance927.html"/>
    <meta property="og:site_name" content="DoolNews"/>
    <meta property="article:published_time" content="2019-11-08T18:50:00+00:00"/>
    <meta property="og:title" content="ജാര്‍ഖണ്ഡില്‍ കോണ്‍ഗ്രസും ജെ.എം.എമ്മും ഒന്നിച്ചുതന്നെ; മുഖ്യമന്ത്രിസ്ഥാനത്തേക്ക് ഹേമന്ത് സോറന്‍; ആര്‍.ജെ.ഡിയുടെ കാര്യം അനിശ്ചിതത്വത്തില്‍"/>
    <meta property="og:description" content="Bjp Congress Hemant Soren Jharkhand Election JMM JVM-P Lalu Prasad Yadav RJD Tejashwi Yadav India റാഞ്ചി: ജാര്‍ഖണ്ഡ് നിയമസഭാ തെരഞ്ഞെടുപ്പില്‍ സഖ്യം പ്രഖ്യാപിച്ച് കോണ്‍ഗ്ര"/>
  </head>
  <body>
    <article>
      <h1>ജാര്‍ഖണ്ഡില്‍ കോണ്‍ഗ്രസും ജെ.എം.എമ്മും ഒന്നിച്ചുതന്നെ; മുഖ്യമന്ത്രിസ്ഥാനത്തേക്ക് ഹേമന്ത് സോറന്‍; ആര്‍.ജെ.ഡിയുടെ കാര്യം അനിശ്ചിതത്വത്തില്‍</h1>
      <address><time datetime="2019-11-08T18:50:00+00:00">08 Nov 2019, 18:50</time> by <a rel="author">ന്യൂസ് ഡെസ്‌ക്</a></address>
      <p>റാഞ്ചി: ജാര്‍ഖണ്ഡ് നിയമസഭാ തെരഞ്ഞെടുപ്പില്‍ സഖ്യം പ്രഖ്യാപിച്ച് കോണ്‍ഗ്രസും ജെ.എം.എമ്മും. കഴിഞ്ഞ കുറച്ചു ദിവസങ്ങളായി നിലനിന്നിരുന്ന സീറ്റുതര്‍ക്കം പരിഹരിച്ചാണ് മുഖ്യമന്ത്രിസ്ഥാനാര്‍ഥിയായി ജെ.എം.എം നേതാവ് ഹേമന്ത് സോറനെ മുന്നില്‍നിര്‍ത്തി സഖ്യം തെരഞ്ഞെടുപ്പിനെ നേരിടാനൊരുങ്ങുന്നത്.</p>
      <p>അതേസമയം ആര്‍.ജെ.ഡി ഇതുവരെ നിലപാട് വ്യക്തമാക്കിയിട്ടില്ല. പ്രതിപക്ഷ സഖ്യത്തില്‍ ആര്‍.ജെ.ഡി ഉണ്ടാവുമെന്ന് അഭ്യൂഹങ്ങള്‍ ഉണ്ടായിരുന്നു. ജെ.എം.എം 43 സീറ്റിലും കോണ്‍ഗ്രസ് 31 സീറ്റിലും മത്സരിക്കും. 81 സീറ്റാണ് ആകെയുള്ളത്.</p>
      <p>ഏഴ് സീറ്റുകളാണ് ഇനി ബാക്കിയുള്ളത്. ഇത് ആര്‍.ജെ.ഡിക്കു വേണ്ടി മാറ്റിവെച്ചതാണെന്ന അഭ്യൂഹവും നിലനില്‍ക്കുന്നുണ്ട്.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>ഈയാഴ്ച ആദ്യം സോറന്‍ ആര്‍.ജെ.ഡി അധ്യക്ഷന്‍ തേജസ്വി യാദവിനെ കണ്ടിരുന്നു. ചില സീറ്റുകളില്‍ തര്‍ക്കം നിലനില്‍ക്കുന്നു എന്നുള്ളതാണ് ഇപ്പോഴും തീരുമാനമാകാന്‍ വൈകുന്നത്.</p>
      <related>
        <a href="https://www.doolnews.com/jharkhand-elections-can-determine-the-future-of-indian-politics.html?utm_source=doolnews&amp;utm_medium=related"/>
      </related>
      <p>ആര്‍.ജെ.ഡിയെ തങ്ങള്‍ക്കൊപ്പം കൊണ്ടുവരാന്‍ കഴിയുമെന്നാണു പ്രതീക്ഷയെന്ന് സോറന്‍ വെള്ളിയാഴ്ച നടത്തിയ വാര്‍ത്താസമ്മേളനത്തില്‍ പറഞ്ഞു. ആര്‍.ജെ.ഡി നേതാവ് ലാലുപ്രസാദ് യാദവുമായി സോറന്‍ സംസാരിച്ചേക്കും.</p>
      <p>എന്നാല്‍ മുന്‍ മുഖ്യമന്ത്രി ബാബുലാല്‍ മറാന്‍ഡിയുടെ ജാര്‍ഖണ്ഡ് വികാസ് മോര്‍ച്ച (പ്രജാതാന്ത്രിക്), ഇടതുപാര്‍ട്ടികള്‍ എന്നിവര്‍ സഖ്യത്തിലുണ്ടാകില്ലെന്നുറപ്പാണ്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>ലോക്‌സഭാ തെരഞ്ഞെടുപ്പില്‍ ജെ.എം.എം, കോണ്‍ഗ്രസ്, ജെ.വി.എം (പി), ആര്‍.ജെ.ഡി എന്നിവര്‍ ഒന്നിച്ചു മത്സരിച്ചെങ്കിലും രണ്ട് സീറ്റുകളില്‍ മാത്രമാണു ജയിച്ചത്. ബി.ജെ.പി-എ.ജെ.എസ്.യു സഖ്യം 12 സീറ്റ് നേടിയിരുന്നു.</p>
      <figure>
        <iframe src="https://www.youtube.com/embed/SZPbgwH5Fzo" width="500" height="281" data-service="Youtube" scrolling="no"/>
      </figure>
    </article>
  </body>
</html>