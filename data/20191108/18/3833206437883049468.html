<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Neotdavnashniyat-lyubimec-na-bultrasite-Dani-Zlatkov-blesna-v-chalga-klip-912322"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-08T18:30:00+00:00"/>
    <meta property="og:title" content="Неотдавнашният любимец на бултрасите Дани Златков блесна в чалга клип"/>
    <meta property="og:description" content="Фолкпевицата Мария и бившия любимец на бултрасите Даниел Златков заформиха отличен тандем, като игра..."/>
  </head>
  <body>
    <article>
      <h1>Неотдавнашният любимец на бултрасите Дани Златков блесна в чалга клип</h1>
      <address>
        <time datetime="2019-11-08T18:30:00+00:00">08 Nov 2019, 18:30</time>
      </address>
      <p>Фолкпевицата Мария и бившия любимец на бултрасите <a href="https://www.plovdiv24.bg/novini/persons/3236.html">Даниел Златков</a> заформиха отличен тандем, като играчът на Вихрен (Сандански) прие да се снима в клипа към новата й песен "Липсваш, мило мое". Парчето бързо набира голяма популярност.</p>
      <p>"Изненадата за вас е моят съквартирант от "ВИП Брадър" и истински приятел <a href="https://www.plovdiv24.bg/novini/persons/3236.html">Даниел Златков</a>, който прие участие в "Липсваш мило мое", за което му благодаря отново", написа Мария в една от социалните мрежи при представянето на новата си песен.</p>
      <p>Сега Златков и фолкпевицата публикуваха снимки в социалната мрежа, показвайки кадри от фотосесията, която заснеха.</p>
      <p>"Най-хубавите токчета са, когато има заради кого да се надигаш на пръсти. Липсваш, мило мое", написа загадъчно Мария към една от снимките. Прави впечатление, че при заснемането на клипа, Златков е гол до кръста, вероятно за да въздишат фенките му.</p>
      <p>Благоевградчанинът преди време се снима и в клип на Азис. Отскоро Златков управлява култовата дискотека "Фешън Хол" на Кулата. Припомняме, че настоящия играч на Вихрен (Сандански) в кариерата си е обличал екипите и на Миньор (Перник), Черно море (Варна), столичния Славия и Ботев (Пловдив). Преди години благоевградчанинът се пробва и като ММА боец.</p>
    </article>
  </body>
</html>