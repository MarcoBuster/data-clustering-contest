<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76384-Disney-tlaci-Roberta-Downeyho-Jr-na-Oscara-za-vykon-v-Endgame-napriek-tomu-ze-si-to-herec-nezelal"/>
    <meta property="og:site_name" content="REFRESHER"/>
    <meta property="article:published_time" content="2019-11-08T18:30:00+00:00"/>
    <meta property="og:title" content="Disney tlačí Roberta Downeyho Jr. na Oscara za výkon v Endgame napriek tomu, že si to herec neželal"/>
    <meta property="og:description" content="Má podľa teba Downey šancu na Oscara?"/>
  </head>
  <body>
    <article>
      <h1>Disney tlačí Roberta Downeyho Jr. na Oscara za výkon v Endgame napriek tomu, že si to herec neželal</h1>
      <address><time datetime="2019-11-08T18:30:00+00:00">08 Nov 2019, 18:30</time> by <a rel="author">Jakub Paulík</a></address>
      <p>
        <b>Má podľa teba Downey šancu na Oscara?</b>
      </p>
      <p>I keď <a href="https://refresher.sk/70059-Robert-Downey-Jr-nechcel-aby-ho-Disney-tlacilo-na-Oscary-Obhajuje-aj-Scorseseho-a-jeho-komentare-o-marvelovkach"><b>Robert Downey Jr. nechcel</b></a> byť za svoj výkon v <b>Avengers: Endgame</b> tlačený na<b> Oscara</b>, Disney sa nakoniec rozhodlo jeho skromnej žiadosti nevyhovieť. Do nominačného okruhu by si štúdio želalo posunúť hercov, ako <i>Chris Evans, Mark Ruffalo, Chris Hemsworth</i> a mnohých ďalších (celý <a href="https://www.disneystudiosawards.com/avengers/consider"><b>zoznam nájdeš tu</b></a>). Robert Downey Jr. alias Iron Man však medzi nimi donedávna chýbal.</p>
      <p>Ako ale informuje <a href="https://movieweb.com/robert-downey-jr-oscars-avengers-endgame/"><b>MovieWeb</b></a>, meno herca sa nakoniec zaradilo medzi ostatných umelcov, ktorých by Disney rado videlo medzi nominantmi. Povedzme si to však narovinu. Marvelovky možno označiť za popcornovú nenáročnú zábavu, a preto by určite mnohých milovníkov kinematografie mohlo pohoršovať, ak by niektorú z hereckých kategórií obsadil herec či herečka z výberu Avengers: Endgame.</p>
      <related>
        <a href="https://refresher.sk/65244-Pavel-Kacerle-pracuje-pre-Marvel-V-dome-Roberta-Downeyho-Jr-cvicil-kungfu-a-na-Asgarde-pracoval-15-hodin-denne-Rozhovor"/>
      </related>
      <p>Na druhej strane, ak by sa mal z predstaviteľov Avengerov niekto dostať medzi nominácie, dalo by sa povedať, že si to najviac zaslúži práve Robert Downey Jr. Azda netreba ani zdôrazňovať, že jeho scény z filmu patrili medzi tie najemotívnejšie a záverečný záber s Thanosom stál skutočne za to.</p>
      <p>Je preto správne, že sa do výberu Disney zaradil aj talentovaný Downey Jr. Zaslúžil by si ale podľa tvojho názoru prejsť až k nomináciám? Alebo by si na mieste Akadémie nedal Tonymu Starkovi vôbec šancu?</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/75473-Marvel-vynechal-ComicCon-no-vynahradil-si-to-na-D23-prostrednictvom-traileru-pre-Civil-War"/>
        <a href="https://refresher.sk/70980-Robert-Downey-Jr-je-jedinym-hercom-z-MCU-ktory-cital-kompletny-scenar-pre-Avengers-Endgame"/>
        <a href="https://refresher.sk/41915-Robert-Downey-Jr-prevezme-roli-Eddieho-Murphyho-a-zahraje-si-doktora-ktery-umi-mluvit-se-zviraty"/>
        <a href="https://refresher.sk/75625-Downeyho-Pinocchio-sa-hybe-vpred-napise-ho-Paul-Thomas-Anderson"/>
        <a href="https://refresher.sk/65416-10-najlepsich-momentov-Iron-Mana-v-MCU"/>
        <a href="https://refresher.sk/63121-Fanusikovia-spajaju-Roberta-Downeyho-Jr-a-Chrisa-Evansa-do-manzelskeho-zvazku-Hercovi-to-ale-neprekaza"/>
        <a href="https://refresher.sk/37631-Scenaristi-davaju-hlavy-dokopy-a-pripravuju-pre-nas-napivany-pribeh-pre-tretieho-Sherlocka-Holmesa"/>
        <a href="https://refresher.sk/65376-Robert-Downey-Jr-odmietal-natocit-Iron-Manove-finalne-slova-urcene-Thanosovi-Kto-ho-presvedcil"/>
      </related>
    </article>
  </body>
</html>