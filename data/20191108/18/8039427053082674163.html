<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=949757"/>
    <meta property="og:site_name" content="Andhrajyothy"/>
    <meta property="article:published_time" content="2019-11-08T18:25:35+00:00"/>
    <meta property="og:title" content="సంస్థాన్‌ నారాయణపూర్‌లో బొమ్మగాని ధర్మభిక్షం విగ్రహం ఏర్పాటు"/>
    <meta property="og:description" content="ADVT"/>
  </head>
  <body>
    <article>
      <h1>సంస్థాన్‌ నారాయణపూర్‌లో బొమ్మగాని ధర్మభిక్షం విగ్రహం ఏర్పాటు</h1>
      <address>
        <time datetime="2019-11-08T18:25:35+00:00">08 Nov 2019, 18:25</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>యాదాద్రి భువనగిరి:</b> బడుగు బలహీన వర్గాల అభ్యున్నతి కోసం పనిచేసిన బొమ్మగాని ధర్మభిక్షం విగ్రహాన్ని యాదాద్రి భువన గిరిజిల్లా సంస్థాన్‌ నారాయణపూర్‌ గ్రామంలో ఏర్పాటుచేశారు. ఎక్సైజ్‌శాఖ మంత్రి శ్రీనివాస్‌గౌడ్‌ ఈవిగ్రహాన్ని శుక్రవారం ఆవిష్కరించారు. ఈసందర్భంగా ఆయన మాట్లాడుతూ ధర్మభిక్షం మూడుసార్లు ఎమ్మెల్యేగా, రెండుసార్లు ఎంపీగా తన జీవిమంతా ప్రజా సేవకే అంకితం చేశారని అన్నారు. ధర్మభిక్షంతో కలిసి పలు సేవా కార్యక్రమాల్లో పాల్గొన్న విషయాన్ని ఈసందర్భంగా గుర్తుచేసుకున్నారు. గౌడసోదరుల అభ్యున్నతి కోసం చేయాల్సిన కార్యాచరణ గురించి తరచూ చెప్పేవారని అన్నారు.</p>
      <p>  గౌడకులస్తులు దుర్భరమైన స్థితిలో జీవితాలు గడుపుతున్నారని వారి జీవన ప్రమాణాలు పెంచేందుకు తెలంగాణ ప్రభుత్వం కృషి చేస్తుందన్నారు. గీతకార్మికులకు చేయూతనివ్వాలన్న లక్ష్యంతోనే నీరా పాలసీని తీసుకు వచ్చినట్టు మంత్రి శ్రీనివాస్‌గౌడ్‌ తెలిపారు. గీత కార్మికులకు 2వేల పెన్షన్‌ ఇస్తున్నఘనత కూడా టీఆర్‌ఎస్‌ ప్రభుత్వానిదేనన్నారు. ప్రమాదవశాత్తూ అంగవైకల్యం కలిగినా, మరణించినా ప్రభుత్వం 5లక్షల రూపాయలు నష్టపరిహారంగా అందిస్తుందన్నారు. ప్రజా సేవకే అంకితమైన ధర్మభిక్షానికి భారత రత్న ఇచ్చే అంశాన్ని కేంద్ర ప్రభుత్వం పరిశీలించాలని అన్నారు. ఈ కార్యక్రమంలో ఎమ్మెల్సీ కర్నెప్రభాకర్‌, ఎమ్మెల్యే కూసుకుంట్ల ప్రభాకర్‌రెడ్డి, మాజీ ఎంపీ బూరనర్సయ్యగౌడ్‌, గౌడసంఘం నాయకులు పలువురు పాల్గొన్నారు.</p>
    </article>
  </body>
</html>