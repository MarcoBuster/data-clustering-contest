<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/impichment-trampa-svidchennya-fioni-gill-i-oleksandra-vindmana-50052501.html"/>
    <meta property="og:site_name" content="НВ"/>
    <meta property="article:published_time" content="2019-11-08T18:03:00+00:00"/>
    <meta property="og:title" content="У Конгресі США розсекретили свідчення підполковника Віндмана"/>
    <meta property="og:description" content="Палата представників Конгресу США оприлюднила стенограми свідчень Олександра Віндмана і Фіони Гілл, які вони дали за закритими дверима в рамках розслідування імпічменту Дональда Трампа."/>
  </head>
  <body>
    <article>
      <h1>У Конгресі США розсекретили свідчення підполковника Віндмана</h1>
      <h2>Палата представників Конгресу США оприлюднила стенограми свідчень Олександра Віндмана і Фіони Гілл, які вони дали за закритими дверима в рамках розслідування імпічменту Дональда Трампа.</h2>
      <address>
        <time datetime="2019-11-08T18:03:00+00:00">08 Nov 2019, 18:03</time>
      </address>
      <p>Про це повідомляє <a href="https://edition.cnn.com/politics/live-news/impeachment-inquiry-11-08-2019/index.html">CNN.</a></p>
      <p>Підполковник армії США Олександр Віндман — головний експерт Ради національної безпеки щодо України. Він був одним з тих, хто був присутній під час скандальної телефонної розмови президента Трампа з президентом України Володимиром Зеленським.</p>
      <p>Фіона Гілл — колишній співробітник Ради національної безпеки, експерт щодо Росії.</p>
      <p>Олександр Віндман дав свідчення 29 жовтня. У вступній промові він заявив про спроби «впливових осіб» за межами Білого дому (ймовірно адвоката Трампа Рудольфа Джуліані) сформувати «помилковий наратив» про Україну, який суперечив консенсусній думці американських чиновників у сфері національної безпеки.</p>
      <p>Нагадаємо, що скарга інформатора, який повідомив про липневу телефонну розмову між Дональдом Трампом і Володимиром Зеленським, привела до запуску процедури імпічменту.</p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Перед цією розмовою Трамп призупинив виділення військової допомоги Україні.</p>
    </article>
  </body>
</html>