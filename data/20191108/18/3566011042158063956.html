<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545689.html/%D8%B1%D9%85%D8%B2%DA%AF%D8%B4%D8%A7%DB%8C%DB%8C-%D8%A7%D8%B2-%D9%BE%D8%B1%D9%88%DA%98%D9%87-%D8%A7%D9%86%D8%AD%D8%B1%D8%A7%D9%81-%D8%A7%D9%81%DA%A9%D8%A7%D8%B1-%D8%B9%D9%85%D9%88%D9%85%DB%8C-%D8%A7%D8%B2-%D8%B1%D8%A7%D9%86%D8%AA-%D9%87%D8%A7%DB%8C-%D8%A7%D8%AF%D8%B9%D8%A7%DB%8C%DB%8C-%D9%86%D9%85%D8%A7%DB%8C%D9%86%D8%AF%D9%87-%D8%A7%D8%B5%D9%84%D8%A7%D8%AD-%D8%B7%D9%84%D8%A8-%D8%B9%D9%84%DB%8C%D9%87-%D8%AC%D9%87%D8%B1%D9%85%DB%8C--%D8%A7%D9%88%D9%84%DB%8C%D9%86-%D8%A8%D8%A7%D8%B1-%DA%86%D9%87-%DA%A9%D8%B3%DB%8C-%D8%B9%DA%A9%D8%B3-%D9%87%D8%A7%DB%8C-%D8%AE%D8%B5%D9%88%D8%B5%DB%8C-%D8%AE%D9%88%D8%A7%D9%87%D8%B1-%D8%B2%D9%86-%D9%85%D8%AA%D9%87%D9%85-%D8%A8%D9%87-%D8%B1%D8%A7%D9%86%D8%AA-%D9%88%D8%B2%DB%8C%D8%B1-%D8%B1%D8%A7-%D9%85%D9%86%D8%AA%D8%B4%D8%B1-%DA%A9%D8%B1%D8%AF----%D8%A7%D8%B3%D9%86%D8%A7%D8%AF-%D9%88-%D8%AA%D8%B5%D8%A7%D9%88%DB%8C%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T18:24:00+00:00"/>
    <meta property="og:title" content="رمزگشایی از پروژه انحراف افکار عمومی از رانت های ادعایی نماینده اصلاح طلب علیه جهرمی/ اولین بار چه کسی عکس های خصوصی خواهر زن متهم به رانت وزیر را منتشر کرد؟ + اسناد و تصاویر"/>
    <meta property="og:description" content="بالاخره شبکه های اجتماعی بی در و پیکری مانند اینستاگرام دامن آقای وزیر را هم گرفت. موضوعی که پیش از آن بارها و بارها از سوی کارشناسان و صاحب نظران در زمینه فضای مجازی مطرح و بر نظارت جدی روی این شبکه های اجتماعی تاکید شده بود. اما این بار همان نکته ای که بارها منتقدان به آذری جهرمی در خصوص شبکه های اجتماعی گوشزد کرده بودند، دامان وزیر ارتباطات و خانواده وی را گرفته و همین شبکه های بی در و پیکر خارجی، موجب انتشار تصاویر خصوصی خواهر زن آقای وزیر شد."/>
  </head>
  <body>
    <article>
      <h1>رمزگشایی از پروژه انحراف افکار عمومی از رانت های ادعایی نماینده اصلاح طلب علیه جهرمی/ اولین بار چه کسی عکس های خصوصی خواهر زن متهم به رانت وزیر را منتشر کرد؟ + اسناد و تصاویر</h1>
      <h2>دانا گزارش می دهد؛</h2>
      <address>
        <time datetime="2019-11-08T18:24:00+00:00">08 Nov 2019, 18:24</time>
      </address>
      <p>بالاخره شبکه های اجتماعی بی در و پیکری مانند اینستاگرام دامن آقای وزیر را هم گرفت. موضوعی که پیش از آن بارها و بارها از سوی کارشناسان و صاحب نظران در زمینه فضای مجازی مطرح و بر نظارت جدی روی این شبکه های اجتماعی تاکید شده بود. اما این بار همان نکته ای که بارها منتقدان به آذری جهرمی در خصوص شبکه های اجتماعی گوشزد کرده بودند، دامان وزیر ارتباطات و خانواده وی را گرفته و همین شبکه های بی در و پیکر خارجی، موجب انتشار تصاویر خصوصی خواهر زن آقای وزیر شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ چهارشنبه شب بود که وزیر ارتباطات به بهانه پاسخگویی به برخی شبهات مطرح شده از سوی زرآبادی نماینده اصلاح طلب مجلس شورای اسلامی، به صورت زنده در صفحه شخصی خود در اینستاگرام روبروی دوربین قرار گرفت تا به این صورت به سوالات و مطالب مطرح شده پاسخ دهد؛ این در حالی بود که پس از پایان این لایو اینستاگرامی به گواه افکار عمومی و کاربران فضای مجازی، به هیچکدام از شبهات مطرح شده پاسخ داده نشده و آنچه که به نمایش کشیده شد، بیشتر شبیه به یک نمایش بود تا پاسخگویی به مردم.</p>
      <p> </p>
      <p>در این لایو اینستاگرامی، آذری جهرمی مهمانان ویژه ای نیز داشت تا به کمک آنها بتواند به شبهات پاسخ دهد. یکی از این مهمانان اما که با تعجب مخاطبان نیز همراه شد، باجناق وزیر ارتباطات بود که به جای ثنا اسدیان خواهر زن آقای وزیر در این برنامه زنده قرار گرفت. آقای باجناق نیز باردار بودن همسر خود را دلیل این حضور دانست و اعلام کرد که به همین علت وی برای توضیحات در خصوص ادعاهای نماینده قزوین علیه همسرش مقابل دوربین قرار گرفته است.</p>
      <p> </p>
      <p>هنوز نوار قرمز لایو اینستاگرامی از دور چهره آذری جهرمی در صفحه شخصی اش برداشته نشده بود که آقای وزیر به توئیتر مراجعه کرده و این بار با مظلوم نمایی، منتقدان را به باد انتقاد گرفت و در مقابل این کاربران فضای مجازی بودند که در پاسخ به اقای وزیر اعلام کردند که هیچ کدام از مطالبی که در لایو اینستاگرامی مطرح شد، جوابی درخور و قانع کننده درقبال شبهات مطرح شده نبوده و از سوی دیگر نیز برخی از کاربران با انتشار اسناد و مدارکی، گاف های وزیر ارتباطات در این لایو اینستاگرامی را به نمایش گذاشتند.</p>
      <p> </p>
      <p>نمایش ضعیف در لایو اینستاگرام نه تنها نتوانست وزیر ارتباطات را از حجم سنگین هجمه ها نجات داده و افکار عمومی را اقناع کند، بلکه موجب شد تا این بار برخی برای خروج از آمپاس، برنامه ای جدید را طراحی و به مرحله اجرا برسانند؛ برنامه ای که به کمک آن بتوانند پروژه انحراف افکار عمومی از رسوایی رانت های خانوادگی آقای وزیر که از سوی نماینده اصلاح طلب مجلس مطرح شد را پوشش دهند اما شواهد و مدارک موجود نشان می دهد که این پروژه نیز با شکست مواجه شده و چیزی جز فضاحت و بی آبرویی برای افرادی که این بازی جدید را راه انداختند، در پی ندارد.</p>
      <p> </p>
      <p>
        <b>رونمایی از تصاویر خصوصی خواهر همسر آقای وزیر و چند نکته</b>
      </p>
      <p> </p>
      <p><b>اول- انتشار تصاویر خصوصی ثنا اسدیان:</b> از روز گذشته تا به امروز تصاویری در برخی اکانت های توئیتری، اینستاگرامی و برخی شبکه های اجتماعی منتشر شد که نشان می داد تصاویر خصوصی ثنا اسدیان در کنار همسرش یا همان باجناق اقای وزیر است.</p>
      <p> </p>
      <p><b>دوم- تصاویر خصوصی چگونه منتشر شد؟:</b> پیش از آنکه به این نکته پرداخته شود که تصاویر خصوصی ثنا اسدیان توسط چه کسی یا چه کسانی در فضای مجازی منعکس و منتشر شد، باید به اشتباه عجیب خواهر زن آقای وزیر اشاره کرد که ظاهرا در صفحه شخصی اینستاگرام خود تصاویر خصوصی خود را به نمایش گذاشته و پس از انتشار تصاویر شخصی، صفحه خود را برای مشاهده مخاطبان باز گذاشته است.</p>
      <p>در کنار این اقدام، ثنا اسدیان با توجه به اینکه دوران بارداری خود را پشت سر می گذارد، با پیج شخصی خود اقدام به پرسش سوال و یا خرید کالای مربوط به نوزاد از صفحات مربوط به فروش وسائل نوزاد می کند و پیج، نام و تصویر وی به عنوان خریدار در این صفحات باقی می ماند و طبق تصویر زیر، مشخصا خواهر زن آقای وزیر با پیج خود به نام ثنا اسدیان از پیجی به نام نفس بهشتیان این اقدام را صورت می دهد.</p>
      <p>شواهد حاکی از آن است که خواهر زن آقای وزیر در اقدامی دیرهنگام، بلافاصله بعد از آنکه تصاویر خصوصی اش در فضای مجازی منتشر می شود، اقدام به بستن صفحه شخصی خود و خصوصی کردن آن می کند. اقدامی که می بایست پیش از این توسط ثنا اسدیان صورت می گرفت اما این بار نوبت خواهر زن وزیر ارتباطات بود که قربانی شبکه های اجتماعی بی در و پیکر شود.</p>
      <p> </p>
      <figure>
        <img src="http://newsroom.dana.ir/content/upload/2fc4440b-0445-481a-8c73-a89642f763a9.jpg"/>
      </figure>
      <p> </p>
      <p><b>سوم- چه کسی اولین بار تصاویر را منتشر کرد؟:  </b>بعد از انتشار تصاویر خصوصی خواهر زن وزیر ارتباطات، اولین سوالی که در افکار عمومی مطرح شد این بود که این تصاویر توسط چه کسی برای اولین بار منتشر شده است. جستجویی کوتاه نشان می داد که بوقچی های رسانه ای وزیر ارتباطات همگی این تصاویر را از یک فرد به نام امیر اعتمادی که عضو خارج نشین و ضد انقلاب سرویس های بیگانه است منتشر و در صفحات شخصی خود منعکس کرده اند. این در حالی است که از اعتمادی خارج نشین و فعال رسانه ای ضد انقلاب انتظاری جز این نبود اما از نزدیکان، سینه چاکان و حامیان رسانه ای آذری جهرمی عجیب بود که این تصاویر را به صورت گسترده و به بهانه انتقاد از انتشار این تصاویر، بارها و بارها در فضای مجازی منعکس و بازتاب دادند.</p>
      <p> </p>
      <figure>
        <img src="http://newsroom.dana.ir/content/upload/d7831e3b-41a6-40f1-9e6e-744b53251b57.png"/>
      </figure>
      <p> </p>
      <p><b>چهارم- توزیع گسترده تصاویر خواهر زن آقای وزیر توسط نزدیکان آذری جهرمی به بهانه انتقاد از انتشار تصاویر!:</b> در دقایق ابتدایی انتشار این عکس، منبع اصلی انتشار تصاویر مشخص نبوده و برخی کاربران نیز در پی انتشار این تصاویر، انتقاداتی را پیرامون اهمیت حریم خصوصی افراد منتشر کردند که این نکات مطرح شده نیز درست و قابل تامل بود. اما ماجرا زمانی جالب تر شد که در همان ساعات و دقایق اولیه، بدون آنکه هنوز منبع اولیه منتشر کننده تصاویر مشخص شود، برخی اکانت ها ازجمله زهیر موسوی، سجاد عابدی و ... که اتفاقا از جمله حامیان آذری جهرمی نیز به شمار رفته و یکی از آنها نیز در لایو اینستاگرامی کنار آقای وزیر قرار گرفت، به بهانه انتقاد از انتشار این تصاویر، اقدام به انتشار تصاویر خصوصی خواهر همسر آذری جهرمی کرده و منتقدان وزیر ارتباطات را بدون هیچ سند و مدرکی، مقصر اصلی انتشار تصاویر جلوه دادند.</p>
      <p>عجیب تر این بود که این اکانت های حامی آذری جهرمی انگشت اتهام خود را به سمت منتقدان وزیر ارتباطات گرفته و اینگونه ادعا می کردند که انتشار این تصاویر کار منتقدان وزیر است؛ اما خود این اکانت های حامی آذری جهرمی از آنجایی که سندی دال بر این ادعا نداشتند، به توئیت یک عضو خارج نشین و ضد انقلاب به نام امیر اعتمادی استناد می کردند که گواه این اقدام یاران آذری جهرمی نیز در تصویر زیر قابل مشاهده است.</p>
      <p> </p>
      <figure>
        <img src="http://newsroom.dana.ir/content/upload/5a6b8010-6ae4-4609-a33e-682877e5f6ea.jpg"/>
      </figure>
      <p> </p>
      <p><b>پنجم- پای یک سایت رسمی و حامی آذری جهرمی هم به انتشار تصاویر باز شد:</b> بعد از آنکه توئیت متعلق به امیر اعتمادی چهره رسانه ای ضد انقلاب از سوی یاران آذری جهرمی به صورت کامل و گسترده بازتاب داده شد و تصاویر خواهر زن آقای وزیر از سوی حامیان رسانه ای وی منعکس شد، این بار نوبت به سایت انتخاب بود که وارد گود شده و با اتهام زنی به منتقدان آذری جهرمی، بدون هیچ سند و مدرکی، انعکاس این تصاویر در فضای مجازی را بر گردن مخالفان وزیر انداخت.</p>
      <p> </p>
      <p>در کنار اقدام سایت انتخاب که صراحتا و بدون هیچ استنادی منتقدان اذری جهرمی را به انتشار عکسهای خانوادگی او متهم کرده، برخی افراد نیز در شبکه های اجتماعی این ادعا را ضریب داده و اگرچه به بعد دیگر ماجرا نیز اشاره کرده اند اما این ادعای دروغ که منتقدین، عامل انتشار عکسها هستند را نیز محتمل دانسته و به آن رسمیت بخشیده اند.</p>
      <p> </p>
      <figure>
        <img src="http://newsroom.dana.ir/content/upload/55cf458a-b2bc-4e5a-85c2-ad4de17c2d5b.png"/>
      </figure>
      <p> </p>
      <p><b>ششم- آذری جهرمی در منگنه یاران رسانه ای و شبکه های مجازی بی در و پیکر:</b> بالاخره شبکه های اجتماعی بی در و پیکری مانند اینستاگرام دامن آقای وزیر را هم گرفت. موضوعی که پیش از آن بارها و بارها از سوی کارشناسان و صاحب نظران در زمینه فضای مجازی مطرح و بر نظارت جدی روی این شبکه های اجتماعی تاکید شده بود. اما این بار همان نکته ای که بارها منتقدان به آذری جهرمی در خصوص شبکه های اجتماعی گوشزد کرده بودند، دامان وزیر ارتباطات و خانواده وی را گرفته و همین شبکه های بی در و پیکر خارجی، موجب انتشار تصاویر خصوصی خواهر زن آقای وزیر شد. از سوی دیگر نیز آذری جهرمی در ماجرای انتشار عکس ها نه تنها نباید انگشت اتهام خود را به سمت منتقدان بگیرد، بلکه باید از یاران رسانه ای خود این سوال را بپرسد که آنها بر اساس چه ملاک و معیاری و فقط به بهانه انتقاد از انتشار این تصاویر، چرا به گسترش انعکاس عکس های خصوصی خواهر زن وزیر ارتباطات کمک کردند؟</p>
      <p> </p>
      <p><b>هفتم- نهادهای نظارتی ورود می کنند؟:</b> در کنار اقدام سایت انتخاب( تا این لحظه مسئولان آن هیچ واکنشی نسبت به اخبار منتشر شده در مورد ارتباط این سایت با شرکت های ارزش افزوده نداشته اند و ترجیح داده اند که در این خصوص سکوت کنند) که صراحتا و بدون هیچ استنادی منتقدان اذری جهرمی را به انتشار عکسهای خانوادگی او متهم کرده، برخی افراد نیز در شبکه های اجتماعی این ادعا را ضریب داده و اگرچه به بعد دیگر ماجرا نیز اشاره کرده اند اما این ادعای دروغ که منتقدین، عامل انتشار عکسها هستند را نیز محتمل دانسته و به آن رسمیت بخشیده اند. با توجه به ابعاد گستردگی انعکاس تصاویر خصوصی خواهر زن وزیر ارتباطات توسط بوقچی های رسانه ای آذری جهرمی از یک سو و گرفتن انگشت اتهام از سوی این افراد و همچنین سایت خبری انتخاب به سمت منتقدان و مخالفان وزیر در توزیع تصاویر از سوی دیگر، به نظر می رسد لازم است هم دستگاه های امنیتی و هم دستگاه قضایی به پشت پرده این ادعاها ورود کرده و قوه قضاییه به صورت ویژه با این دروغ پراکنی ها برخورد کند.<br/> </p>
      <p> </p>
    </article>
  </body>
</html>