<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/08/lg-continua-non-molta-fantasia-nomi-si-chiameranno-modelli-2020-della-serie-k-foto-679880/"/>
    <meta property="og:site_name" content="AndroidWorld"/>
    <meta property="article:published_time" content="2019-11-08T18:50:02+00:00"/>
    <meta property="og:title" content="LG continua a non avere molta fantasia per i nomi, ecco come si chiameranno i modelli 2020 della serie K (foto)"/>
    <meta property="og:description" content="LG immette sul mercato ogni anno parecchi smartphone: i top di gamma sono identificati dalle lettere G e V, la..."/>
  </head>
  <body>
    <article>
      <h1>LG continua a non avere molta fantasia per i nomi, ecco come si chiameranno i modelli 2020 della serie K (foto)</h1>
      <address><time datetime="2019-11-08T18:50:02+00:00">08 Nov 2019, 18:50</time> by <a rel="author" href="https://www.androidworld.it/author/rob-art7/" target="_blank">Roberto Artigiani</a></address>
      <p><a href="https://www.androidworld.it/tag/lg/">LG</a> immette sul mercato ogni anno parecchi smartphone: i top di gamma sono identificati dalle lettere G e V, la fascia media è coperta dalla serie Q e <b>i modelli budget appartengono alle famiglie W e K</b>. Proprio per quest’ultimo l’azienda coreana ha registrato diversi nomi all’EUIPO, l’ufficio europeo per la proprietà intellettuale.</p>
      <p>I dispositivi in questione sono <b>LG K41, LG K42, LG K43, LG K51, LG K52 e LG K53</b>. Come potete vedere non c’è molta fantasia e si tratta di una <b>mera progressione numerica a partire da LG K40 e LG K50</b>, due modelli lanciati nel corso di quest’anno. Al momento non è chiara la differenza tra i due terzetti e potrebbe semplicemente rappresentare <b>differenti tagli di memoria</b>.</p>
      <p>Dal momento che LG in precedenza ha lanciato i suoi nuovi modelli pochi giorni dopo averne registrato il marchio presso l’EUIPO, la cosa potrebbe ripetersi e, anche se in teoria la <b>commercializzazione dovrebbe essere prevista per il 2020</b>, potremmo assistere alla loro presentazione nel giro di poco tempo. Nel frattempo, se volete dare un’occhiata alla richiesta di trademark potete cliccare sui singoli nomi: <a href="https://nl.letsgodigital.org/uploads/2019/11/lg-k41.pdf">LG K41</a>, <a href="https://nl.letsgodigital.org/uploads/2019/11/lg-k42.pdf">LG K42</a>, <a href="https://nl.letsgodigital.org/uploads/2019/11/lg-k43.pdf">LG K43</a>, <a href="https://nl.letsgodigital.org/uploads/2019/11/lg-k51.pdf">LG K51</a>, <a href="https://nl.letsgodigital.org/uploads/2019/11/lg-k52.pdf">LG K52</a> e <a href="https://nl.letsgodigital.org/uploads/2019/11/lg-k53.pdf">LG K53</a>.</p>
      <p>Via: <a href="https://nl.letsgodigital.org/smartphones/lg-2020-telefoons/">Let's Go Digital</a></p>
    </article>
  </body>
</html>