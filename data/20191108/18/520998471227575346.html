<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/chernivtsi/u-chernivcyah-zavershivsya-seminar-trening-proforientaciya-uchnivskoyi-molodi-z-silskoyi-miscevosti-380031"/>
    <meta property="og:site_name" content="Погляд"/>
    <meta property="article:published_time" content="2019-11-08T18:32:00+00:00"/>
    <meta property="og:title" content="У Чернівцях завершився семінар-тренінг Профорієнтація учнівської молоді з сільської місцевості"/>
    <meta property="og:description" content="8 листопада 2019 року в приміщенні наукової бібліотеки ЧНУ ім. Юрія Федьковича відбувся завершальний семінар-тренінг «Профорієнтація учнівської молоді з сільської місцевості» для школярів 10-11 класів"/>
  </head>
  <body>
    <article>
      <h1>У Чернівцях завершився семінар-тренінг Профорієнтація учнівської молоді з сільської місцевості</h1>
      <h2>Участь у семінар-тренігу взяли 20 школярів</h2>
      <address>
        <time datetime="2019-11-08T18:32:00+00:00">08 Nov 2019, 18:32</time>
      </address>
      <p>8 листопада 2019 року в приміщенні наукової бібліотеки ЧНУ ім. Юрія Федьковича  за підтримки управління молоді та спорту Чернівецької обласної державної адміністрації та Інформаційного центру Європейського Союзу відбувся завершальний, з 3-денного циклу, <b>семінар-тренінг «Профорієнтація учнівської молоді з сільської місцевості»</b> для школярів 10-11 класів, які навчаються в селах Чернівецької області.</p>
      <p>Участь у семінар-тренігу взяли 20 школярів з Герцаївського, Глибоцького, Сторожинецького та Новоселицького районів.</p>
      <p>Метою заходу є формування і підвищення рівня знань учнів старших класів сіл Чернівецької області про вибір майбутньої професії.</p>
      <p>Зокрема, для школярів було проведено такі цікаві заходи як:</p>
      <p>- воркшоп «Відповідальне ставлення до вибору професії» від викладачки кафедри психології та соціалогії Буковинського державного медичного університету Олесі Павлюк;</p>
      <p>- семінар «Можливості для молоді» від амбасадорки фонду Кличко «Klitschko Foundation» Софії Король;</p>
      <p>- семінар «Неформальна освіта в Україні» від випускниці Української академії лідерства Поліни Звізди;</p>
      <p>- семінар «Шляхи залучення молоді до державної молодіжної політики» від головного спеціаліста відділу молоді управління молоді та спорту Чернівецької обласної державної адміністрації Вадима Ткача.</p>
      <p>По завершенні семінар-тренінгу учнівська молодь отримала на згадку пам'ятні сувеніри. Про це повідомляє пресслужба Чернівецької ОДА.</p>
      <related>
        <h4>Схожі записи</h4>
        <a href="https://pogliad.ua/news/bukovina/na-bukovini-vidbuvsya-chergoviy-trening-dlya-molodi-z-silskoyi-miscevosti-372382"/>
        <a href="https://pogliad.ua/news/chernivtsi/akcent-na-strategiyu-biznes-inkubator-distavsya-chernivciv-371931"/>
        <a href="https://pogliad.ua/news/education/dlya-uchniv-ta-studentiv-u-chernivcyah-proveli-maysternyu-pidgotovki-do-zno-368095"/>
        <a href="https://pogliad.ua/news/bukovina/u-chernivcyah-fahivci-likarni-shvidkoyi-medichnoyi-dopomogi-obminyalisya-dosvidom-iz-moldovskimi-kolegami-367838"/>
      </related>
    </article>
  </body>
</html>