<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/rabin-ubitiy-chotiroh-osib-zasudili-do-uv-yaznennya-novini-zhitomira-50052509.html"/>
    <meta property="og:site_name" content="НВ"/>
    <meta property="article:published_time" content="2019-11-08T18:56:00+00:00"/>
    <meta property="og:title" content="У Житомирі за ґрати відправили чотирьох осіб, які до смерті побили рабина"/>
    <meta property="og:description" content="У Житомирі суд виніс вироки чотирьом зловмисникам, які побили ізраїльського рабина після чого він помер."/>
  </head>
  <body>
    <article>
      <h1>У Житомирі за ґрати відправили чотирьох осіб, які до смерті побили рабина</h1>
      <h2>У Житомирі суд виніс вироки чотирьом зловмисникам, які побили ізраїльського рабина після чого він помер.</h2>
      <address>
        <time datetime="2019-11-08T18:56:00+00:00">08 Nov 2019, 18:56</time>
      </address>
      <p>Про це повідомили у пресслужбі обласної прокуратури.</p>
      <p>Зловмисники отримали 11, дев’ять та сім років за розбійний напад на громадянина іноземної держави.</p>
      <p>Всіх чотирьох осіб визнали винними в скоєнні кримінального злочину за ч. 4 ст. 187 Кримінального кодексу України (розбій, спрямований на заволодіння майном, поєднаний із заподіянням тяжких тілесних ушкоджень). Двох обвинувачених, 1976 та 1995 народження, засудили, відповідно, до 11 і дев’яти років позбавлення волі. Ще двох неповнолітніх — 2000 та 2001 років народження — засудили до семи років позбавлення волі із застосуванням ст. 69, 98 і 102 КК України (призначено покарання нижче від найнижчої межі).</p>
      <p>Крім того, кожного з нападників зобов’язали виплатити сім'ї потерпілого завдану моральну шкоду на суму 100 тисяч гривень.</p>
      <p>Слідство встановило, що у жовтні 2016 року, в Житомирі, недалеко від залізничного вокзалу, біля 23.00 години двоє хлопців та двоє дівчат із Закарпатської та Вінницької областей, скоїли розбійний напад на громадянина іноземної держави.</p>
      <p>Рабина жорстоко побили і пограбували, викравши у нього мобільний телефон вартістю понад 15 тисяч гривень та 60 доларів США.</p>
      <p>В результаті від отриманих травм чоловік помер у квітні 2017 року. Він так і не прийшов до тями. Цією людиною виявився ізраїльський рабин Мендл Дайч.</p>
    </article>
  </body>
</html>