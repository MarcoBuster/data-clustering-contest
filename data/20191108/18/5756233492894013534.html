<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620510/%D8%B4%D8%A7%DA%AF%D8%B1%D8%AF%D8%A7%D9%86-%D8%AA%D8%A7%D8%B1%D8%AA%D8%A7%D8%B1-%D8%B4%DA%A9%D8%B3%D8%AA%E2%80%8C%D9%86%D8%A7%D9%BE%D8%B0%DB%8C%D8%B1-%D9%85%D8%A7%D9%86%D8%AF%D9%86%D8%AF-%D8%AD%D9%82%DB%8C%D9%82%DB%8C-%D8%AF%D8%B1-%D8%A7%D9%88%D9%84%DB%8C%D9%86%E2%80%8C%D8%A8%D8%A7%D8%B2%DB%8C%E2%80%8C%D8%A7%D8%B4-%DA%A9%D9%84%DB%8C%D9%86%E2%80%8C%D8%B4%DB%8C%D8%AA-%DA%A9%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-08T18:58:00+00:00"/>
    <meta property="og:title" content="شاگردان تارتار شکست‌ناپذیر ماندند/ حقیقی در اولین‌بازی‌اش کلین‌شیت کرد"/>
    <meta property="og:description" content="نفت مسجد سلیمان در دیداری خانگی مقابل نساجی متوقف شد."/>
  </head>
  <body>
    <article>
      <h1>شاگردان تارتار شکست‌ناپذیر ماندند/ حقیقی در اولین‌بازی‌اش کلین‌شیت کرد</h1>
      <address>
        <time datetime="2019-11-08T18:58:00+00:00">08 Nov 2019, 18:58</time>
      </address>
      <p>
        <i>نفت مسجد سلیمان در دیداری خانگی مقابل نساجی متوقف شد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>نبرد تیم‌های نفت مسجد سلیمان و نساجی مازندارن در هفته دهم لیگ برتر فوتبال باشگاه‌های کشور در نهایت با تساوی بدون گل به پایان رسید.</p>
      <p>تیم‌های نفت مسجدسلیمان و نساجی از ساعت ۱۶:۴۵ دقیقه امروز (جمعه) در ورزشگاه شهید بهنام محمدی شهر مسجدسلیمان و به قضاوت «حمید حاج‌ملک» به مصاف هم رفتند.</p>
      <figure>
        <img src="https://aftabnews.ir/files/fa/news/1398/8/17/356720_456.jpg"/>
      </figure>
      <p>«مهدی تارتار» سرمربی نفت با ترکیب حبیب فرعباسی، میلاد خدایی‌اصل، سعید کریمی، میرهادی میرجوان، احمد الجبوری، مجید عیدی، سجاد جعفری، محمد طیبی، علیرضا علیزاده، حسین ابراهیمی و میثم نقی‌زاده راهی میدان کرد.</p>
      <p>در سوی مقابل نساجی تحت هدایت «محمدرضا مهاجری» نیز با ترکیب علیرضا حقیقی، حامد شیری، مجتبی بیژن، حسن جعفری، رضا علیاری، میلاد سرلک، محمدعرفان معصومی، امید سینگ، رضا دهقانی، محمدمهدی نظری و رحمان جعفری پا به میدان مسابقه گذاشت.</p>
      <p>نفت مسجد سلیمان در حالی پا به میدان نبرد گذاشت که به همراه سپاهان تنها تیم بدون شکست لیگ برتر محسوب می‌شدند اما کسب تساوی‌های زیاد و برد کم (۲ پیروزی و هفت تساوی) مانع از قرار گرفتن این تیم در رده‌هایی بالایی جدول رده‌بندی شده بود.</p>
      <p>در سوی دیگر نیز شاگردان مهاجری نیز قصد داشتند با کسب هر سه امتیاز این دیدار به روند ناکامی‌های هفته‌های اخیر خود پایان دهند.</p>
      <p>نفت مسجد سلیمان تا پیش از این دیدار با ۱۳ امتیاز در رتبه هشتم و نساجی نیز با ۱۰ امتیاز در رتبه یازدهم جدول جای داشتند.</p>
      <p>نیمه نخست دیدار صحنه‌های قابل توجه زیادی نداشت و در نهایت نیز با تساوی بدون گل پایان یافت.</p>
      <p>در نیمه دوم نیز با وجود افزایش حملات ۲ تیم، اتفاق چندان چشمگیری در جریان بازی رخ نداد و ۲ تیم قصد داشتند تا با تکیه بر ارسال‌ها از جناحین به گل برسند که البته حاصلی برای هیچکدام نداشت تا با تقسیم امتیازها، تیم‌ها بدون تغییر در جدول رده‌بندی در انتظار دیدارهای آینده بمانند.</p>
    </article>
  </body>
</html>