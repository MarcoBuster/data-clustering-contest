<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/08/vimatv/o-konstantinopoulos-kai-g-loverdos-sto-one-channel-gia-proanakritiki-kai-prosfygiko/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-08T18:00:17+00:00"/>
    <meta property="og:title" content="Ο. Κωνσταντινόπουλος και Γ. Λοβέρδος στο One Channel για Προανακριτική και προσφυγικό"/>
    <meta property="og:description" content="Στην εκπομπή One Direct μίλησαν ο βουλευτής ΚΙΝ.ΑΛ., Οδυσσέας Κωνσταντινόπουλος και ο βουλευτής ΝΔ, Γιάννης Λοβέρδος για τις τελευταίες εξελίξεις γύρω από την υπόθεση Novartis και την Προανακριτική Επιτροπή, αλλά και το φλέγον θέμα του προσφυγικού."/>
  </head>
  <body>
    <article>
      <h1>Ο. Κωνσταντινόπουλος και Γ. Λοβέρδος στο One Channel για Προανακριτική και προσφυγικό</h1>
      <h2>Στην εκπομπή One Direct μίλησαν ο βουλευτής ΚΙΝ.ΑΛ., Οδυσσέας Κωνσταντινόπουλος και ο βουλευτής ΝΔ, Γιάννης Λοβέρδος για τις τελευταίες εξελίξεις γύρω από την υπόθεση Novartis και την Προανακριτική Επιτροπή, αλλά και το φλέγον θέμα του προσφυγικού.</h2>
      <address><time datetime="2019-11-08T18:00:17+00:00">08 Nov 2019, 18:00</time> by <a rel="author">ΤοΒΗΜΑ Team</a></address>
      <p>Στην εκπομπή One Direct μίλησαν ο βουλευτής ΚΙΝ.ΑΛ., Οδυσσέας Κωνσταντινόπουλος και ο βουλευτής ΝΔ, Γιάννης Λοβέρδος για τις τελευταίες εξελίξεις γύρω από την υπόθεση Novartis και την Προανακριτική Επιτροπή, αλλά και το φλέγον θέμα του προσφυγικού.</p>
      <p>Για τον κ. Λοβέρδο η συμπεριφορά από πλευράς ΣΥΡΙΖΑ με την επιμονή των βουλευτών, Τζανακόπουλου και Πολάκη, να παραστούν στην επιτροπή παρά την εξαίρεση που έχει αποφασιστεί γι’ αυτούς, αποτελεί παιδιάστικη συμπεριφορά και δεν τιμά την αξιωματική αντιπολίτευση αλλά ούτε και το ίδιο το πολιτικό σύστημα.</p>
      <p>
        <a href="https://www.in.gr/2019/11/09/economy/apodeikseis-plironeis-karta-kai-pairneis-epistrofi-metrita/">Αποδείξεις : Πληρώνεις με κάρτα και παίρνεις επιστροφή… μετρητά</a>
      </p>
      <p>Για το προσφυγικό, ο κ. Λοβέρδος υποστήριξε πως κατανοεί πλήρως τις αντιδράσεις και τους φόβους των τοπικών κοινωνιών, αλλά από την πλευρά της η κυβέρνηση προσπαθεί να διαχειριστεί μια κατάσταση που είναι πάρα πολύ δύσκολη.</p>
      <p>Από την πλευρά του ο κ. Κωνσταντινόπουλος υπογράμμισε πως η κυβέρνηση ουδέποτε ήταν έτοιμη να αντιμετωπίσει ένα ζήτημα σαν κι αυτό.</p>
      <p>Αμφότεροι οι δύο άντρες παραδέχτηκαν το γεγονός ότι ένα μεγάλο ποσοστό των ατόμων που εισέρχονται στη χώρα θα παραμείνει εδώ, επομένως υποστήριξαν πως είναι ένα γεγονός που πρέπει να αποδεχτούμε και να το χρησιμοποιήσουμε προς όφελος της χώρας εκπαιδεύοντας και εντάσσοντας τους ανθρώπους στην ελληνική κοινωνία.</p>
      <figure>
        <iframe src="https://www.youtube.com/embed/fumik613qac" width="640" height="360" data-service="Youtube" scrolling="no"/>
      </figure>
      <p>Πηγή: <a href="https://www.onetv.gr/politiki/proanakritiki-kai-prosfygiko-o-konstantinopoulos-kai-g-loverdos-sto-one-channel/">onetv.gr</a></p>
      <p>
        <a href="https://www.tovima.gr/2019/11/09/opinions/i-casual-sygklisi-tis-galazias-ko/">Η casual σύγκληση της γαλάζιας ΚΟ</a>
      </p>
    </article>
  </body>
</html>