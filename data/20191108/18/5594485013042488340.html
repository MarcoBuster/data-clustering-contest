<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/blits-tv/unikalni-kadri-pokazakha-na-video-prvoto-katsane-na-su-27k-na-samoletonosach_news708199.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-08T18:10:00+00:00"/>
    <meta property="og:title" content="Уникални кадри: Показаха на ВИДЕО първото кацане на Су-27К на самолетоносач"/>
    <meta property="og:description" content="То беше проведено от почетния пилот-изпитател на СССР, Герой на Съветския съюз Виктор Пугачев"/>
  </head>
  <body>
    <article>
      <h1>Уникални кадри: Показаха на ВИДЕО първото кацане на Су-27К на самолетоносач</h1>
      <h2>То беше проведено от почетния пилот-изпитател на СССР, Герой на Съветския съюз Виктор Пугачев</h2>
      <address>
        <time datetime="2019-11-08T18:10:00+00:00">08 Nov 2019, 18:10</time>
      </address>
      <p>https://blitz.bg/blits-tv/unikalni-kadri-pokazakha-na-video-prvoto-katsane-na-su-27k-na-samoletonosach_news708199.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573229024-vvv.jpg"/>
      </figure>
      <p>
        <b>В мрежата се публикуваха кадри от първото по рода кацане на изтребител Су-27К (впоследствие получил обозначението Су-33) на крайцер, който носи самолет.</b>
      </p>
      <p>Събитието, което бележи началото на нова ера в развитието на руската авиационна палубна авиация, се състоя на 1 ноември 1989 г. Както отбелязва канал "Звезда", уникалното видео е предоставено от Обединена самолетостроителна корпорация.</p>
      <p>Експерименталното кацане беше изпитано в кримския комплекс НИТКА. То беше проведено от почетния пилот-изпитател на СССР, Герой на Съветския съюз Виктор Пугачев, пише "Поглед инфо".<br/><br/>Именно той няколко месеца по-рано на въздушното изложение в Льо Бурж демонстрира за първи път на Су-27 фигурата „Кобра“, която по-късно беше кръстена на него.</p>
      <p>Първото копие на морската версия на изтребителя Су-27 е изпитано през 1987 година. Разработката на самолета беше ръководена от генералния конструктор Николай Симонов, а Константин Марбашев беше водещ инженер за изпитателните полети.</p>
      <p>В палубната версия на изтребителя е използвана предна хоризонтална опашка, променени бяха контурите на крилата, финализираха се системата за дистанционно управление и хидравличната система. Крилата са направени сгъваеми.</p>
      <p>Преди да се качи на крайцера "Адмирал Кузнецов" (по това време носеше името "Тбилиси"), самолетът изпълни над 300 изпитателни полета. Че основната "проверка" ще се проведе на 1 ноември, според Пугачев никой не е знаел. В този ден се предполага поредният полет с преминаване на височина един-три метра над палубата.</p>
      <p>„На някакъв етап от полета, при поредното обаждане, беше получена команда, че ще работим „докрай“. Това означаваше, че трябва да се подготвим за кацане. Потвърдих.<br/><br/>Поисках необходимите данни от изпитателния навигатор Николай Алферов, който беше на кораба. И така разбрахме, че следващото кацане трябва да бъде направено бойно.<br/><br/>Приготвих се, пуснах куката... Като цяло този един от всички подходи беше различен по това, че трябваше да се освободи куката и да се закачи на палубата“, спомня си той.</p>
      <p>В 13:46, 16 минути след излитане от летището, изтребителят успешно каца на палубата на крайцера.</p>
      <p>За около два часа след това същият тест е проведен от пилота Токтар Аубакиров на МиГ-29К, както и с учебен самолет Су-25УТГ. Няколко часа по-късно МиГ-29К беше първият самолет, излетял от „Кузнецов“.</p>
      <figure>
        <iframe src="https://www.youtube.com/embed/nRMvXSJKywc" width="730" height="315" data-service="Youtube" scrolling="no"/>
      </figure>
      <p>Превод: В.Сергеев</p>
    </article>
  </body>
</html>