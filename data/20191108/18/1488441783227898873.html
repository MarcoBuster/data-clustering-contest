<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/08/google-assistant-le-bizze-non-risponde-alle-vostre-richieste-android-auto-non-colpa-vostra-679871/"/>
    <meta property="og:site_name" content="AndroidWorld"/>
    <meta property="article:published_time" content="2019-11-08T18:02:43+00:00"/>
    <meta property="og:title" content="Se Google Assistant fa le bizze e non risponde alle vostre richieste su Android Auto non è colpa vostra"/>
    <meta property="og:description" content="Sembra che ci sia un problema con Google Assistant su Android Auto: ascolta le vostre richieste ma non risponde. All’inizio..."/>
  </head>
  <body>
    <article>
      <h1>Se Google Assistant fa le bizze e non risponde alle vostre richieste su Android Auto non è colpa vostra</h1>
      <address><time datetime="2019-11-08T18:02:43+00:00">08 Nov 2019, 18:02</time> by <a rel="author" href="https://www.androidworld.it/author/rob-art7/" target="_blank">Roberto Artigiani</a></address>
      <p>Sembra che ci sia un problema con <a href="https://www.androidworld.it/tag/google-assistant/">Google Assistant</a> su <a href="https://www.androidworld.it/tag/android-auto/">Android Auto</a>: <b>ascolta le vostre richieste ma non risponde</b>. All’inizio la problematica sembrava presente solo per gli utenti della versione beta, ma poi è arrivata <b>anche sul canale stabile</b>. Negli Stati Uniti ormai sono parecchi quelli che stanno partecipando alla <a href="https://support.google.com/androidauto/thread/14046486?hl=en">richiesta di supporto</a> sul forum di <a href="https://www.androidworld.it/tag/google/">Google</a>, purtroppo però <b>al momento non c’è una risposta da parte di BigG</b>.</p>
      <p>A quanto pare <b>l’assistente comprende perfettamente le richieste</b>, come si può verificare nella <a href="http://myactivity.google.com/">cronologia delle proprie attività</a>, ma per qualche misterioso motivo <b>quando è collegato ad Android Auto non produce alcuna risposta</b>. Degli utenti hanno notato un doppio bip, come se Google Assistant si impedisse da solo di generare un feedback chiudendo troppo presto il canale, altri invece affermano che <b>la voce sintetica reagisce correttamente ad alcune richieste e rimane muta solo su altre</b>.</p>
      <p>In attesa che Google comunichi la causa del problema o quantomeno quando arriverà una possibile soluzione, continuate a seguirci per restare aggiornati sull’argomento e magari <b>fateci sapere nei commenti se anche voi state avendo difficoltà</b> a dialogare con l’assistente intelligente di Mountain View mentre siete collegati ad Android Auto.</p>
      <p>Via: <a href="https://www.androidpolice.com/2019/11/08/google-assistant-android-auto-no-answers/">Android Police</a></p>
    </article>
  </body>
</html>