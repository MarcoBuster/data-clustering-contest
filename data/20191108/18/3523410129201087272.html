<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638850/%D8%A7%D8%B3%D8%AA%D8%AE%D8%B1%D8%A7%D8%AC-%D8%A8%DB%8C%D8%AA-%DA%A9%D9%88%DB%8C%D9%86-%D8%A7%D8%B2-%D9%81%D9%87%D8%B1%D8%B3%D8%AA-%D9%81%D8%B9%D8%A7%D9%84%DB%8C%D8%AA-%D9%87%D8%A7%DB%8C-%D9%85%D9%85%D9%86%D9%88%D8%B9%D9%87-%D8%AF%D8%B1-%DA%86%DB%8C%D9%86-%D8%AE%D8%A7%D8%B1%D8%AC-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-08T18:04:00+00:00"/>
    <meta property="og:title" content="استخراج بیت کوین از فهرست فعالیت های ممنوعه در چین خارج شد"/>
    <meta property="og:description" content="چین که در زمره بزرگترین تولید کنندگان تجهیزات استخراج بیتکوین به شمار می رود تصمیمی در حمایت از استخراج بیت کوین و سایر رمزارزها اتخاذ کرده است."/>
  </head>
  <body>
    <article>
      <h1>
        <a href="https://www.bultannews.com/fa/news/638850/%D8%A7%D8%B3%D8%AA%D8%AE%D8%B1%D8%A7%D8%AC-%D8%A8%DB%8C%D8%AA-%DA%A9%D9%88%DB%8C%D9%86-%D8%A7%D8%B2-%D9%81%D9%87%D8%B1%D8%B3%D8%AA-%D9%81%D8%B9%D8%A7%D9%84%DB%8C%D8%AA-%D9%87%D8%A7%DB%8C-%D9%85%D9%85%D9%86%D9%88%D8%B9%D9%87-%D8%AF%D8%B1-%DA%86%DB%8C%D9%86-%D8%AE%D8%A7%D8%B1%D8%AC-%D8%B4%D8%AF">استخراج بیت کوین از فهرست فعالیت های ممنوعه در چین خارج شد</a>
      </h1>
      <h2>چین که در زمره بزرگترین تولید کنندگان تجهیزات استخراج بیتکوین به شمار می رود تصمیمی در حمایت از استخراج بیت کوین و سایر رمزارزها اتخاذ کرده است.</h2>
      <address><time datetime="2019-11-08T18:04:00+00:00">08 Nov 2019, 18:04</time> by <a rel="author">بولتن نیوز | bultannews.com</a></address>
      <p><b>گروه IT: چین</b> که در زمره  بزرگترین تولید کنندگان تجهیزات استخراج بیتکوین به شمار می رود تصمیمی در حمایت از <b>استخراج بیت کوین</b> و سایر <b>رمزارزها</b> اتخاذ کرده است.   <br/>به گزارش بولتن نیوز به نقل از دیجیاتو،<b> کمیسیون توسعه و رفورم ملی چین</b> چندی پیش از مردم در رابطه با فهرست بازنگری شده صنایعی سوال کرد تا شامل برخی فعالیت های ممنوعه می شدند تا تکلیف آنها (برای تشویق،‌ محدود سازی یا حذف) را روشن کند و استخراج بیت کوین یکی از فعالیت های اقتصادی ذکر شده در آن فهرست بود.<br/><br/>با این حال طبق گزارشی که پیشتر در<b> وبسایت کوین دسک</b> منتشر شد، فهرستی که روز چهارشنبه توسط این کمیسیون منتشر شد فاقد نام استخراج بیت کوین بود. البته مشخص نیست که دلایل این کمیسیون برای حذف نام این فعالیت چه بوده و سخنگوی آن نیز از هر گونه اظهار نظر در این رابطه خودداری کرده است.</p>
      <figure>
        <img src="https://www.bultannews.com/files/fa/news/1398/8/17/1193665_760.jpg"/>
      </figure>
      <p>چین <b>بزرگ ترین بازار سخت افزار کامپیوتر</b> برای استخراج بیت کوین و دیگر رمز ارزها محسوب می شود اما این فعالیت ها عموما در محدوده خاکستری رگولاتوری چین قرار می گیرند.<br/><br/>با وجود آنکه این کشور مدتی است <b>توسعه پول دیجیتالی</b> خود را آغاز کرده در سال های اخیر تلاش زیادی را برای قانونمند سازی فرایند استخراج سایر رمزارزها انجام داده است.<br/><br/>در سال ۲۰۱۷ میلادی این کشور عرضه اولیه سکه های مجازی را ممنوع و صرافی های عرضه رمزارزها را تعطیل کرد. دولت چین همزمان <b>محدودیت هایی</b> را روی استخراج رمزارزها اعمال نمود و بسیاری از شرکت های مطرح فعال در این زمینه را به خروج از مرزهای خود وادار نمود.<br/><br/>جالب است بدانید که شرکت های چینی همچنین در زمره <b>بزرگترین تولید کنندگان سخت افزار استخراج بیتکوین</b> به شمار می روند.<br/><br/>ماه گذشته <b>Canaan Creative</b>، یکی از بزرگترین تولیدکنندگان چینی این تجهیزات، درخواست خود برای عرضه سهامش در بازار بورس نزدک را به ثبت رساند.</p>
    </article>
  </body>
</html>