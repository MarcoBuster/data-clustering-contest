<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/01/trekking-urbano-e-la-grande-lentezza-classe-inventa-il-percorso/1320210/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-01T12:14:21+00:00"/>
    <meta property="og:title" content="Trekking urbano e “La grande lentezza”: classe inventa il percorso"/>
    <meta property="og:description" content="MACERATA - Bambini e bambine del Convitto hanno esplorato il quartiere della scuola. Così i cittadini sono i primi turisti"/>
  </head>
  <body>
    <article>
      <h1>Trekking urbano e “La grande lentezza”: classe inventa il percorso</h1>
      <h2>MACERATA - Bambini e bambine del Convitto hanno esplorato il quartiere della scuola. Così i cittadini sono i primi turisti</h2>
      <address><time datetime="2019-11-01T12:14:21+00:00">01 Nov 2019, 12:14</time> by <a rel="author">Alessandra Pierini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F01%2Ftrekking-urbano-e-la-grande-lentezza-classe-inventa-il-percorso%2F1320210%2F">Condividi15</a><a href="https://twitter.com/intent/tweet?text=Trekking+urbano++e+%22La+grande+lentezza%22%3A++classe+inventa+il+percorso&amp;url=https%3A%2F%2Fwww.cronachemaceratesi.it%2F2019%2F11%2F01%2Ftrekking-urbano-e-la-grande-lentezza-classe-inventa-il-percorso%2F1320210%2F">Tweet</a>Email15 Condivisioni</p>
      <figure>
        <img src="https://www.cronachemaceratesi.it/junior/wp-content/uploads/2019/11/trekking_urbano_convitto-4-1024x768.jpg"/>
      </figure>
      <p><b>Trekking urbano nel quartiere in cui ogni giorno vanno a scuola. In collaborazione con il Comune di Macerata la scuola Primaria del Convitto “Leopardi” di Macerata ha aderito all’iniziativa “A Scuola di turismo” all’interno del Progetto Nazionale “Trekking Urbano”.</b> L’idea di base è che i primi turisti siano i cittadini che guardano la città con occhi attenti scoprendo la cultura e i luoghi in cui vivono. La proposta si snoda su più percorsi in diverse zone dell’area urbana e secondo temi specifici.</p>
      <p>Dopo una lezione a scuola con un esperto, i bambini e le bambine hanno progettato un percorso, realizzato piccole mappe e simulato l’accoglienza turistica nel quartiere della propria scuola. Il tour si è svolto nella mattina di ieri, nonostante la pioggia, con partenza alle 8,30 dal Convitto di Piazza Marconi, visita al monumento ai caduti della seconda guerra mondiale in via Piave e all’Opera di Silvio Craia davanti alla Chiesa Santa Madre di Dio. Per i bambini e le bambine è stata sicuramente un’esperienza interessante e divertente!</p>
      <figure>
        <img src="https://www.cronachemaceratesi.it/junior/wp-content/uploads/2019/11/trekking_urbano_convitto-3-1024x768.jpg"/>
      </figure>
      <figure>
        <img src="https://www.cronachemaceratesi.it/junior/wp-content/uploads/2019/11/trekking_urbano_convitto-2-1024x768.jpg"/>
      </figure>
      <figure>
        <img src="https://www.cronachemaceratesi.it/junior/wp-content/uploads/2019/11/trekking_urbano_convitto-1-768x1024.jpg"/>
      </figure>
    </article>
  </body>
</html>