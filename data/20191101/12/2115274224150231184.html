<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/scienza/batteria_elettrica_carica_veloce-6464868/news/2019-11-01/"/>
    <meta property="og:site_name" content="Agi"/>
    <meta property="article:published_time" content="2019-11-01T12:50:00+00:00"/>
    <meta property="og:title" content="Testata una batteria al litio per auto che si ricarica in 10 minuti"/>
    <meta property="og:description" content="Il nuovo prototipo è stato sviluppato da un gruppo di ricercatori della Penn State University"/>
  </head>
  <body>
    <article>
      <h1>Testata una batteria al litio per auto che si ricarica in 10 minuti</h1>
      <h2>Il nuovo prototipo è stato sviluppato da un gruppo di ricercatori della Penn State University</h2>
      <address><time datetime="2019-11-01T12:50:00+00:00">01 Nov 2019, 12:50</time> by <a rel="author">AGI - Agenzia Giornalistica Italia</a></address>
      <p>Il tempo di un caffè o di un paio di telefonate. Tanto impiega la nuova batteria al litio sviluppata da un gruppo di ricercatori della Penn State University a ricaricare un automobile elettrica. Precisamente 10 minuti, a fronte dei 60 o 75 minuti del tradizionale metodo di ricarica, che consentono di percorrere fino a 500 chilometri. Stando a quanto si legge sulla rivista, questa performance può essere mantenuta per 2500 cicli di ricarica, cioè più di 800 mila viaggi.</p>
      <p>"La ricarica rapida è la chiave per permettere una vasta diffusione delle auto elettriche - spiega Chao-Yang Wang, autore dello studio - oltre alla ricarica rapida questo progetto permette di limitare il tempo di esposizione della batteria alle alte temperature di ricarica, generando un ciclo di vita lungo". Il prossimo obiettivo è quello di arrivare a una batteria che si carica in soli 5 minuti.</p>
    </article>
  </body>
</html>