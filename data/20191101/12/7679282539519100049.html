<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-jio-phone-diwali-offer-rs-699-extended-for-one-month-2827095.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-01T12:41:35+00:00"/>
    <meta property="og:title" content="Reliance Jio: एक महीने बढ़ाया दिवाली ऑफर, ग्राहकों को होगा डबल फायदा"/>
    <meta property="og:description" content="ग्राहकों की भारी मांग पर जियो ने जियो फोन का 699 रुपए वाला दिवाली ऑफर 1 महीने के लिए और बढ़ा दिया है। दरअसल दिवाली ऑफर से पहले जियो फोन की कीमत 1500 रुपए थी जो इस ऑफर के तहत 699 रुपए कर दी गई। इस ऑफर..."/>
  </head>
  <body>
    <article>
      <h1>Reliance Jio: एक महीने बढ़ाया दिवाली ऑफर, ग्राहकों को होगा डबल फायदा</h1>
      <address><time datetime="2019-11-01T12:41:35+00:00">01 Nov 2019, 12:41</time> by <a rel="author">लाइव हिन्दुस्तान टीम,नई दिल्ली</a></address>
      <p>ग्राहकों की भारी मांग पर जियो ने जियो फोन का 699 रुपए वाला दिवाली ऑफर 1 महीने के लिए और बढ़ा दिया है। दरअसल दिवाली ऑफर से पहले जियो फोन की कीमत 1500 रुपए थी जो इस ऑफर के तहत 699 रुपए कर दी गई। इस ऑफर से ग्राहकों को कीमत में सीधे 800 रुपए का फायदा हुआ साथ ही 700 रुपए के डेटा का अतिरिक्त फायदा भी मिला। अब यही ऑफर एक महीने के लिए बढ़ा दिया गया है।</p>
      <p>जियो के इस ऑफर को ग्राहकों ने काफी फायदा उठाया। पिछले 3 हफ्तों में जियो फोन की बिक्री में बड़ा इजाफा हुआ। खासकर ग्रामीण इलाकों में लोगों ने जमकर जियो फोन खरीदा। दरअसल, जियो के 699 रुपए वाले दिवाली ऑफर के बाद 4जी फोन की कीमत कई 2 जी फोन के मॉडल्स से कम हो गई। इसका फायदा कई 2जी ग्राहकों ने उठाया और अपने फोन को 4जी फोन में बदल लिया। </p>
      <p>इस कारण ग्रामीण इलाकों में जियो फोन की मांग बढ़ गई। 2जी फोन में सिर्फ बात की जा सकती है। वहीं जियो फोन एक 4जी डिवाइस है जिसमें जियो टीवी, व्हाट्सएप, फेसबुक, जियो सिनेमा, जियो न्यूज, जियो म्यूजिक जैसे कई ऐप का इस्तेमाल किया जा सकता है। बढ़ती मांग को देखते हुए जियो ने यह ऑफर एक महीने के लिए बढ़ा दिया है। </p>
      <p>जियो के ग्राहक 35 करोड़ के पार पहुंच चुके हैं जिसमे जिओ फोन के ग्राहक करीब 8 करोड़ हैं। जियो फोन में  2.4 इंच की स्क्रीन, 1 गीगाहर्ट्ज का प्रोसेसर, 512 एमबी रैम, डुअल कैमरा और 2000 एमएएच की बैटरी है।</p>
      <h3>
        <a href="https://www.livehindustan.com/business/story-reliance-jio-give-suggestion-to-govt-2826652.html">Jio ने सरकार को दिया सुझाव, कहा- वोडा-आइडिया कर रही है ब्लैकमेल</a>
      </h3>
      <p> </p>
    </article>
  </body>
</html>