<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/aferist-z-bankovoji-za-15-mln-prodavav-posadu-direktora-derzhpidprijemstva-636997.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-01T12:45:43+00:00"/>
    <meta property="og:title" content="Аферист «з Банкової» за $1,5 млн продавав посаду директора держпідприємства"/>
    <meta property="og:description" content="Зловмисник посилався на власні зв’язки та запевняв, що питання нібито вирішується безпосередньо через керівництво Офісу президента України"/>
  </head>
  <body>
    <article>
      <h1>Аферист «з Банкової» за $1,5 млн продавав посаду директора держпідприємства</h1>
      <address>
        <time datetime="2019-11-01T12:45:43+00:00">01 Nov 2019, 12:45</time>
      </address>
      <h4>Зловмисник посилався на власні зв’язки та запевняв, що питання нібито вирішується безпосередньо через керівництво Офісу президента України</h4>
      <p>У Києві СБУ затримала афериста, який представлявся «позаштатним помічником» вищого керівництва країни і за гроші пропонував сприяти призначенню на керівні посади у правоохоронних та державних органах.</p>
      <p>Про це 1 листопада повідомляє пресцентр СБУ.</p>
      <p>«Оперативники та слідчі спецслужби встановили, що зловмисник підшукував «клієнтів» через контакти з бізнесовими колами та чиновниками середньої ланки. Він представлявся кандидатам на посади «позаштатним помічником» та «близьким товаришем» майже всіх вищих осіб держави», - зазначили в СБУ.</p>
      <p>Повідомляється, що за забезпечення працевлаштування директором одного з державних підприємств зловмисник виставив ціну у майже 1,5 мільйона доларів. У цьому випадку він посилався на власні зв’язки та запевняв, що питання нібито вирішується безпосередньо через керівництво Офісу президента України.</p>
      <p>Правоохоронці затримали шахрая у центрі Києва, згідно зі ст. 208 Кримінального процесуального кодексу України, після отримання частини авансу у розмірі 50 тисяч доларів.</p>
      <slideshow>
        <figure>
          <img src="https://glavcom.ua/img/gallery/6369/97/666677_big.jpeg"/>
          <figcaption>Аферист «з Банкової» за $1,5 млн продавав посаду директора держпідприємства</figcaption>
        </figure>
        <figure>
          <img src="https://glavcom.ua/img/gallery/6369/97/666678_big.jpeg"/>
          <figcaption>Аферист «з Банкової» за $1,5 млн продавав посаду директора держпідприємства</figcaption>
        </figure>
        <figure>
          <img src="https://glavcom.ua/img/gallery/6369/97/666679_big.jpeg"/>
          <figcaption>Аферист «з Банкової» за $1,5 млн продавав посаду директора держпідприємства</figcaption>
        </figure>
        <figcaption>
          <cite>Фото: СБУ</cite>
        </figcaption>
      </slideshow>
      <p>Слідчими СБУ зловмиснику повідомлено про підозру у вчиненні злочинів, передбачених ч. 2 ст. 15, ч. 4 ст. 27, ч. 4 ст. 190, ч. 4 ст. 369 Кримінального кодексу України.</p>
      <p>Вирішується питання про обрання запобіжного заходу.</p>
      <p>Нагадаємо, раніше СБУ затримала зловмисника, який <a href="https://glavcom.ua/country/criminal/psevdoposadovcyu-ofisu-prezidenta-ogolosheno-pidozru-634761.html">за 150 тисяч доларів обіцяв «допомогу» кандидату на посаду голови однієї з райдержадміністрацій Київщини, який проходив конкурс за проектом Lift. </a>Чоловік посилався на власні зв’язки та запевняв, що питання начебто вирішуються безпосередньо через керівництво Офісу.</p>
      <related>
        <a href="https://glavcom.ua/news/sbu-viyavila-shroni-zi-zbrojeyu-na-lvivshchini-ta-hersonshchini-foto-636717.html"/>
        <a href="https://glavcom.ua/news/sbu-zatrimala-na-cherkashchini-agenta-fsb-z-sekretnimi-viyskovimi-dokumentami-636514.html"/>
        <a href="https://glavcom.ua/news/sbu-znayshla-u-zatrimanogo-na-habari-posadovcya-fondu-derzhmayna-pivmilyona-dolariv-636392.html"/>
      </related>
    </article>
  </body>
</html>