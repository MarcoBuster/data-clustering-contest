<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/oikonomia/story/195887/yperxreomena-noikokyria-anoixe-i-platforma-deite-ola-ta-vimata"/>
    <meta property="og:site_name" content="CNN.gr"/>
    <meta property="article:published_time" content="2019-11-01T12:24:53+00:00"/>
    <meta property="og:title" content="Υπερχρεωμένα νοικοκυριά: Άνοιξε η πλατφόρμα - Δείτε όλα τα βήματα"/>
    <meta property="og:description" content="Έλεγχος των αιτήσεων που εκκρεμούν προς εκδίκαση, υπό το Νόμο 3869/2010 (Νόμος Κατσέλη), για τα υπερχρεωμένα νοικοκυριά"/>
  </head>
  <body>
    <article>
      <h1>Υπερχρεωμένα νοικοκυριά: Άνοιξε η πλατφόρμα - Δείτε όλα τα βήματα</h1>
      <h2>Ενεργοποιήθηκε σήμερα 01/11/2019 απο το υπουργείο Οικονομικών η ηλεκτρονική πλατφόρμα για τον έλεγχο των αιτήσεων που εκκρεμούν προς εκδίκαση, υπό το Νόμο 3869/2010 (Νόμος Κατσέλη), για τα υπερχρεωμένα νοικοκυριά - Δείτε αναλυτικά τα βήματα που πρέπει να ακολουθήσετε. </h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 14:24 , 01 November 2019 - 14:39</p>
      <p>Μέσω της πλατφόρμας αυτής, όπως αναφέρει σε σχετική ανακοίνωσή του το υπουργείο, οι πιστωτές μπορούν να λαμβάνουν τα φορολογικά στοιχεία εισοδήματος και περιουσίας των οφειλετών τους και έτσι να διαμορφώνουν άποψη για το αν κάποιος είναι επιλέξιμος για τη διατήρηση της προστασίας που παρέχει ο Ν. 3869/2010.</p>
      <p><i>«Εφόσον διαπιστωθεί ότι ο οφειλέτης αποτελεί στρατηγικό κακοπληρωτή, δηλαδή ότι διαθέτει επαρκή εισοδήματα και περιουσία αλλά δεν είναι συνεπής στις υποχρεώσεις του, τότε ο πιστωτής θα προβαίνει σε νομικές ενέργειες για τη διακοπή της προστασίας. Με τον τρόπο αυτό οι οφειλέτες με υψηλή ικανότητα αποπληρωμής θα κληθούν να πληρώσουν. Αποτελεί μια σημαντική μεταρρύθμιση για την καταπολέμηση των στρατηγικών κακοπληρωτών. Εξυπακούεται ότι η κυβέρνηση θα συνεχίσει να προστατεύει τα ευάλωτα νοικοκυριά που επλήγησαν από την οικονομική κρίση»</i>, τονίζει στην ανακοίνωσή του το υπουργείο. </p>
      <h3>Τα πέντε βήματα της αίτησης </h3>
      <p>
        <b>ΒΗΜΑ 1</b>
      </p>
      <p>Εισαγωγή στην πλατφόρμα/ταυτοποίηση μέσω κωδικών TAXISnet:</p>
      <p>α) Αυτόματη άντληση βασικών στοιχείων αιτούντος και στοιχείων οικογενειακής κατάστασης</p>
      <p>β) Αποστολή online ενημέρωσης σε σύζυγο/εξαρτώμενα μέλη για παροχή συναίνεσης για ανάκτηση δεδομένων τους/άρση απορρήτων</p>
      <p>
        <b>ΒΗΜΑ 2</b>
      </p>
      <p>Ανάκτηση online Δεδομένων ΑΑΔΕ:</p>
      <p>α) Στοιχεία εισοδημάτων (Ε1 και Ε3)</p>
      <p>β) Στοιχεία κύριας κατοικίας από Ε1</p>
      <p>γ) Στοιχεία ακινήτων (Ε9) και κινητών περιουσιακών στοιχείων και αξία αυτών (ΕΝΦΙΑ).</p>
      <p>
        <b>ΒΗΜΑ 3</b>
      </p>
      <p>Ανάκτηση Δεδομένων ΤΕΙΡΕΣΙΑ:</p>
      <p>α) Στοιχεία καταθέσεων/χρηματοπιστωτικών προϊόντων</p>
      <p>β) Στοιχεία βαρών/λοιπών εξασφαλίσεων</p>
      <p>γ) Στοιχεία επιλέξιμων οφειλών και ύψος αυτών με συνοφειλέτες</p>
      <p>δ) Στοιχεία οφειλών ανεπίδεκτων ρύθμισης</p>
      <p>ε) Στοιχεία εμπορικής αξίας πρώτης κατοικίας από βιβλία</p>
      <p>
        <b>ΒΗΜΑ 4</b>
      </p>
      <p>Καταχώριση στοιχείων/εγγράφων από αιτούντα (κατά περίπτωση):</p>
      <p>α) Στοιχεία τυχόν λοιπών κινητών περιουσιακών στοιχείων (πολύτιμα μέταλλα κλπ) ή ακινήτων σε αλλοδαπή</p>
      <p>β) Στοιχεία οφειλών σε λοιπούς πιστωτές</p>
      <p>γ) Πιστοποιητικό βαρών</p>
      <p>δ) ΑΑ ΓΗΣ</p>
      <p>ε) Έκθεση εκτιμητή (δυνητική)</p>
      <p>στ) Ασφαλιστήριο για μεταφορικά μέσα</p>
      <p>
        <b>ΒΗΜΑ 5</b>
      </p>
      <p>Προέλεγχος Επιλεξιμότητας (βάσει αυτόματων υπολογισμών του συστήματος) και Οριστικοποίηση Αίτησης (Αν μη επιλέξιμος: βεβαίωση απόρριψης)</p>
      <p>Ποιες οφειλές ρυθμίζονται;</p>
      <p>– Προσωπικές Οφειλές</p>
      <p>– Επιχειρηματικές Οφειλές αιτούντος ή τρίτου ενοχικά υπόχρεου σε καθυστέρηση, εφόσον έχουν υποθήκη/προσημείωση υποθήκης σε πρώτη κατοικία αιτούντος.</p>
      <p>Προϋποθέσεις υπαγωγής<br/>Εμπράγματο δικαίωμα σε ακίνητο που αποτελεί την κύρια κατοικία του αιτούντος και ευρίσκεται στην Ελλάδα (αποκλειστική ή κατ’ ιδανικό μερίδιο-πλήρη και ψιλή κυριότητα ή επικαρπία)</p>
      <p>Είδος οφειλών: Οφειλές αιτούντος ή τρίτου ενοχικά υπόχρεου προς πιστωτικά ιδρύματα/ Τ.Π.Δ./εταιρίες διαχείρισης που έχουν τα εξής χαρακτηριστικά:</p>
      <p>α) να έχει εγγραφεί υποθήκη/προσημείωση υποθήκης στην κύρια κατοικία</p>
      <p>β) να βρίσκονταν σε καθυστέρηση τουλάχιστον 90 ημερών στις 31.12.2018</p>
      <p>γ) Να μην έχει παραχωρηθεί για τις εν λόγω οφειλές εγγύηση Ελλ. Δημοσίου</p>
      <p>δ) Να μην έχουν ρυθμιστεί σύμφωνα με: άρθ. 99 επ. ν. 3588/2007, αρθ. 61-67 ν. 4307/2014 ή με το ν. 4469/2017 ή υφίσταται εκκρεμής αίτηση ρύθμισης.</p>
      <p>Ύψος Οφειλών (σύνολο ανεξόφλητου κεφαλαίου + λογιστικοποιημένοι τόκοι + τυχόν έξοδα εκτέλεσης) κατά την ημερομηνία της αίτησης: α) 130.000 ευρώ ανά πιστωτή ή β)100.000 ευρώ ανά πιστωτή, αν περιλαμβάνονται επιχειρηματικά δάνεια. Αν σε αλλοδαπό νόμισμα: ισοτιμία ημέρας αίτησης.</p>
      <p>Αξία προστατευόμενης κατοικίας: α) 250.000 ευρώ ή β) 175.000 ευρώ αν περιλαμβάνονται στις οφειλές επιχειρηματικά δάνεια</p>
      <p>Οικογενειακό εισόδημα τελευταίου έτους: 12.500 ευρώ προσαυξημένο κατά:</p>
      <p>α) 8.500 ευρώ για σύζυγο και</p>
      <p>β) 5.000 ευρώ για κάθε εξαρτώμενο μέλος (μέχρι 3).</p>
      <p>Κριτήριο περιουσίας (αν οι ρυθμιζόμενες οφειλές 20.000 ευρώ): ακίνητη περιουσία οικογένειας + μεταφορικά μέσα αιτούντος &amp; συζύγου 80.000 ευρώ.</p>
      <p>Κριτήριο περιουσίας: καταθέσεις- χρηματοπιστωτικά προϊόντα-πολύτιμα μέταλλα(νομίσματα/ράβδοι) οικογενείας 15.000 ευρώ</p>
      <p>Δεν έχει εκδοθεί οριστική απόφαση που απέρριψε την αίτηση Ν. 3869/2010 για τους εξής λόγους:</p>
      <p>α) δόλια περιέλευση σε αδυναμία πληρωμής,</p>
      <p>β) Ύπαρξη επαρκούς περιουσίας αιτούντος, ή έγινε δεκτή η αίτηση Ν. 3869/2010, αλλά ο οφειλέτης εξέπεσε ή καταγγέλθηκε το σχέδιο διευθέτησης οφειλών (εκτός αν η εν λόγω απόφαση εξαφανίστηκε/αναιρέθηκε).</p>
      <p>Πώς προσδιορίζεται η αξία των περιουσιακών στοιχείων;</p>
      <p>Α) Για την επιλεξιμότητα: – Αξία ΕΝΦΙΑ – Εάν εκτός σχεδίου πόλης/οικισμού: ΑΑ ΓΗΣ</p>
      <p>Β) Για τη ρύθμιση: – Εμπορική αξία κύριας κατοικίας, όπως είχε καταχωρηθεί στα βιβλία του πιστωτή – Προσκόμιση έκθεσης εκτιμητή ακινήτων (δυνητικά)</p>
      <p>Η διαδικασία για τη χορήγηση της ρύθμισης;</p>
      <p>Βήμα 1: Κοινοποίηση οριστικής αίτησης σε πιστωτές</p>
      <p>Βήμα 2: Μετά από 1 μήνα, πρόταση Ρύθμισης από πιστωτή με την πληροφορία αν δικαιούται Συνεισφοράς Δημοσίου.</p>
      <p>Βήμα 3: Ο οφειλέτης δηλώνει ποιες αποδέχεται και ποιες προτάσεις απορρίπτει. Σε περίπτωση αποδοχής της πρότασης υπογράφεται ηλεκτρονικά το σχέδιο σύμβασης που έχει αναρτηθεί. Στη συνέχεια τρέχει το πλάνο της αποπληρωμής με την προστασία της πρώτης κατοικίας. Ακολουθεί η έναρξη καταβολή συνεισφοράς του δημοσίου. Σε περίπτωση μη επίτευξης συμφωνίας λόγω μη υποβολής ή μη αποδοχής της πρότασης ο δανειολήπτης έχει 15 εργάσιμες ημέρες προθεσμία για να προσφύγει στη Δικαιοσύνη.</p>
      <p>Οι δικαιούχοι προσφυγής είναι:</p>
      <p>– Αυτός που κρίθηκε μη επιλέξιμος</p>
      <p>– Αν δεν επιτεύχθηκε συμφωνία (λόγω μη υποβολής πρότασης/μη αποδοχής)</p>
      <p>– Στρέφεται κατά των πιστωτών με τους οποίους δεν επιτεύχθηκε ρύθμιση</p>
      <p>Αρμόδιο Δικαστήριο: Το Ειρηνοδικείο τόπου κατοικίας αιτούντος (Διαδικασία Εκουσίας Δικαιοδοσίας).</p>
      <p>Προθεσμία: 15 εργάσιμες ημέρες από την μη επιλεξιμότητα-μη υποβολή πρότασης-μη αποδοχή πρότασης. Δεν συνυπολογίζεται το διάστημα 1-31 Αυγούστου.</p>
      <p>Προσδιορισμός Συζήτησης: 6 μήνες από κατάθεση – Έκδοση απόφασης: 3 μήνες από συζήτηση.</p>
      <p>
        <b>Η ηλεκτρονική πλατφόρμα είναι διαθέσιμη στην ιστοσελίδα <a href="http://www.keyd.gov.gr/">http://www.keyd.gov.gr/</a></b>
      </p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/oikonomia/story/195920/anoixe-i-platforma-gia-ta-yperxreomena-noikokyria-analytika-ola-ta-vimata">Άνοιξε η πλατφόρμα για τα υπερχρεωμένα νοικοκυριά: Αναλυτικά όλα τα βήματα</a>
        </li>
        <li>
          <a href="https://www.cnn.gr/oikonomia/story/194701/trith-anavathmizetai-o-mixanismos-exoflisis-ofeilon-toy-dimosioy-stoxos-na-min-yparxoyn-nea-fesia">«Πόλεμος» στα νέα φέσια: Αναβαθμίζεται ο μηχανισμός εξόφλησης οφειλών του Δημοσίου</a>
        </li>
        <li>
          <a href="https://www.cnn.gr/oikonomia/story/194646/forologia-akiniton-erxontai-allages-meta-ton-maio">Φορολογία ακινήτων: Έρχονται αλλαγές μετά τον Μάιο</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/873/lixiprothesma-xrei">ΛΗΞΙΠΡΟΘΕΣΜΑ ΧΡΕΗ</a>
        </li>
        <li>
          <a href="https://www.cnn.gr/eidhseis/tag/949/xrei">ΧΡΕΗ</a>
        </li>
        <li>
          <a href="https://www.cnn.gr/eidhseis/tag/1046/nomos-katseli">ΝΟΜΟΣ ΚΑΤΣΕΛΗ</a>
        </li>
        <li>
          <a href="https://www.cnn.gr/eidhseis/tag/40471/aithseis">ΑΙΤΗΣΕΙΣ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/02/195976/snapshot/21837292.JPG"/>
      </figure>
      <figure>
        <img src="https://cdn.cnngreece.gr/media/com_news/story/2019/11/02/195967/snapshot/2742525.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/02/195978/snapshot/2621317.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/02/195981/snapshot/2742764.jpg"/>
      </figure>
    </article>
  </body>
</html>