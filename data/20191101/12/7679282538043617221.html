<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-arvind-kejriwal-on-delhi-pollution-opposition-must-stop-abusing-delhi-people-2826969.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-01T12:04:54+00:00"/>
    <meta property="og:title" content="प्रदूषण पर बोले केजरीवाल,'दिल्ली वालों' को गाली देना बंद करे विपक्ष"/>
    <meta property="og:description" content="दिल्ली एनसीआर में खतरनातक स्तर पर पहुंचे प्रदूषण ने राजधानी में लोगों का जीना मुहाल कर दिया है। ऐसे में मुख्यमंत्री अरविंद केजरीवाल काफी सक्रिय नजर आ रहे हैं। उन्होंने एक प्रेस कांफ्रेंस आयोजित कर..."/>
  </head>
  <body>
    <article>
      <h1>प्रदूषण पर बोले केजरीवाल,'दिल्ली वालों' को गाली देना बंद करे विपक्ष</h1>
      <address><time datetime="2019-11-01T12:04:54+00:00">01 Nov 2019, 12:04</time> by <a rel="author">लाइव हिन्दुस्तान टीम,नई दिल्ली</a></address>
      <p>दिल्ली एनसीआर में खतरनातक स्तर पर पहुंचे प्रदूषण ने राजधानी में लोगों का जीना मुहाल कर दिया है। ऐसे में मुख्यमंत्री अरविंद केजरीवाल काफी सक्रिय नजर आ रहे हैं। उन्होंने एक प्रेस कांफ्रेंस आयोजित कर कहा कि दिल्ली में प्रदूषण ज्यादा हो गया है। हर तरफ धुंआ ही धुंआ है। पर लोग पूछ रहे है कि पराली इसका कारण कैसे है। मैं दो तस्वीर दिखता हूं।  30 सितंबर की तस्वीर में नीला आसमान था। आज आसमान काला है। जो पराली को नही मानते है वो बताएं कि एक महीने में क्या बदल गया। दिल्ली की सेहत को लेकर मैं चिंतित हूं।</p>
      <p>केजरीवाल ने कहा कि प्रदूषण को दूर करने के लिए हम पूरी कोशिश कर रहे हैं। मगर विपक्ष के लोग जो दिल्ली वालों को गाली दे रहे हैं वो ठीक नहीं है। एक नेता उपवास पर बैठे हैं, दिल्ली कि जनता का उपहास कर रहे हैं। उनसे निवेदन है कि वो दिल्ली के लोगों को गाली न दें। </p>
      <figure>
        <iframe data-src="https://twitter.com/ANI/status/1190231730944262146?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/ANI/status/1190232686272450561?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>केजरीवाल ने कहा कि अब सोमवार से हम ऑड-इवन लागू करने जा रहे हैं।  कोई भी बदलाव तुरंत नही आता है। लोग अवेयर हो रहे हैं। मगर दुख है कि बीजेपी के नेता लोगो को पटाखे जलाने के लिए उकसा रहे है। दिल्ली का मज़ाक नही उड़ाइये।  केजरीवाल ने कहा कि हरियाणा और पंजाब हमें स्पेसिफिक टाइम बताइए कि कब तक पराली जलवाना बंद करायेंगे।  सरकार बताए। ऑड इवन के दौरान कुछ आफिस 10.30 बजे से खुलेंगे। 5 नवंबर तक स्कूल बंद रहेंगे। पहला प्रयोग है इसलिए निजी आफिस को शामिल नहीं किया गया है।</p>
    </article>
  </body>
</html>