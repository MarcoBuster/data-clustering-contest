<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/estero/trump_miglior_presidente_assad_siria-6464906/news/2019-11-01/"/>
    <meta property="og:site_name" content="Agi"/>
    <meta property="article:published_time" content="2019-11-01T12:56:00+00:00"/>
    <meta property="og:title" content="Trump è il miglior presidente Usa. Parola di Assad"/>
    <meta property="og:description" content="Secondo il capo del governo di Damasco, il tycoon quantomeno &quot;è un nemico trasparente&quot;"/>
  </head>
  <body>
    <article>
      <h1>Trump è il miglior presidente Usa. Parola di Assad</h1>
      <h2>Secondo il capo del governo di Damasco, il tycoon quantomeno "è un nemico trasparente"</h2>
      <address><time datetime="2019-11-01T12:56:00+00:00">01 Nov 2019, 12:56</time> by <a rel="author">AGI - Agenzia Giornalistica Italia</a></address>
      <p>Il presidente siriano, <b>Bashar al-Assad</b>, ha detto che <b>Donald Trump</b>, è "il miglior presidente degli Stati Uniti" che ci sia stato finora perché è trasparente sulle intenzioni americane di mettere le mani sul petrolio arabo. Lo ha detto in un'intervista trasmessa dalla televisione siriana, rilanciata da vari media arabi e israeliani. </p>
      <p>Assad si è anche detto perplesso sull'annuncio di Trump che militari Usa abbiano ucciso il leader dell'Isis, <b>Abu Bakr al-Baghdadi</b>: "Non possiamo dire se sia stato davvero eliminato". </p>
      <p>"Non è un buon presidente per via delle sue politiche, ma perché è il più trasparente. Vari presidenti americani hanno commesso errori politici e crimini, e hanno pure ricevuto un premio Nobel per questo". "Trump dice 'Vogliamo il petrolio', 'Vogliamo sbarazzarci di una determinata persona', 'Vogliamo fornire un servizio in cambio di denaro' e questa è la verita'. Questa è la politica degli Stati Uniti. Cosa c'è di meglio di un nemico trasparente?".</p>
      <p>Assad, riferisce ancora il quotidiano israeliano Yedioth Ahronot, ha anche parlato dell'operazione americana che ha portato all'eliminazione di al-Baghdadi: "Non abbiamo avuto nulla a che fare l'eliminazione. Non c'è comunicazione tra noi e gli americani. Né possiamo dire se sia stato davvero eliminato o no". Secondo Assad, comunque nonostante il cambio di leadership, "l'idea" dell'Isis è destinata a perdurare.</p>
    </article>
  </body>
</html>