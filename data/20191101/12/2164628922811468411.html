<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42574_Netvereziy-vodiy-uTernopoli-proponuvav-10-tisyach-khabara-patrulnim-"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-01T12:42:00+00:00"/>
    <meta property="og:title" content="Нетверезий водій уТернополі пропонував 10 тисяч хабара патрульним"/>
    <meta property="og:description" content="Щоб уникнути адміністративної відповідальності, 23-річний житель Теребовлянського району підкинув у службову автівку патрульних грошо"/>
  </head>
  <body>
    <article>
      <h1>Нетверезий водій уТернополі пропонував 10 тисяч хабара патрульним</h1>
      <address>
        <time datetime="2019-11-01T12:42:00+00:00">01 Nov 2019, 12:42</time>
      </address>
      <p><b>Щоб уникнути адміністративної відповідальності, 23-річний житель Теребовлянського району підкинув у службову автівку патрульних грошові кошти.</b><br/><br/>Інцидент трапився у Тернополі 31 жовтня на вулиці Микулинецькій. Близько третьої години під час патрулювання поліцейські помітили автомобіль марки «Ford Focus», який рухався з порушенням правил дорожнього руху. Під час спілкування з водієм, 23-річним жителем Теребовлянського району, інспектори відчули від нього запах спиртного. Пройти тест на алкоголь чоловік на місці відмовився, а також не захотів їхати для освідування у медзаклад.</p>
      <p>Аби поліцейські «закрили очі» на допущені ним правопорушення, керманич авто почав пропонувати їм гроші. Патрульні декілька разів попереджали його, що за пропозицію та надання службовій особі неправомірної вигоди передбачена кримінальна відповідальність. Та попри це водій підкинув гроші у службовий автомобіль інспекторів. Патрульні викликали на місце події слідчо-оперативну групу, аби зафіксувати неправомірні дії порушника.<br/><br/>За даним фактом слідчі розпочали кримінальне провадження за частиною 1 статті 369 ККУ - пропозиція, обіцянка або надання неправомірної вигоди службовій особі. Також стосовно порушника поліцейські склали адмінпротоколи за двома статтями Кодексу України про адміністративні правопорушення: ст. 130 - керування транспортними засобами або суднами особами, які перебувають у стані алкогольного сп`яніння та ст. 122 - перевищення встановлених обмежень швидкості руху, проїзд на заборонний сигнал регулювання дорожнього руху та порушення інших правил дорожнього руху.<br/><i><br/>Фото Нацполіція</i></p>
      <p> </p>
    </article>
  </body>
</html>