<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/lokomotivpd/celiqt-loko-(pd)-ubezhdava-zhoro-iliev-da-ne-okacha-butonite-sled-nova-godina-1390717.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-01T12:11:00+00:00"/>
    <meta property="og:title" content="Целият Локо (Пд) убеждава Жоро Илиев да не окача бутоните след Нова година"/>
    <meta property="og:description" content="Всички в Локомотив (Пловдив) са впрегнали усилия да разубедят Георги Илиев да остане и за пролетта Както е известно, договорът на рекордьора по мачове в елита е до края на годината"/>
  </head>
  <body>
    <article>
      <h1>Целият Локо (Пд) убеждава Жоро Илиев да не окача бутоните след Нова година</h1>
      <address><time datetime="2019-11-01T12:11:00+00:00">01 Nov 2019, 12:11</time> by <a rel="author">Sportlive.bg</a></address>
      <p>Всички в <b><a href="https://www.sportlive.bg/bgfootball/lokomotivpd">Локомотив (Пловдив)</a></b> са впрегнали усилия да разубедят Георги Илиев да остане и за пролетта. Както е известно, договорът на рекордьора по мачове в елита е до края на годината.</p>
      <p>В двубоя с Черно море халфът счупи постижението на Марин Бакалов и вече има 455 срещи на сметката си. Той бе обявил, че няма да продължи договора си и от Нова година ще се върне във Варна, като едва ли ще се занимава с футбол. Все пак бившият национал кара треньорски курсове. На "Лаута" обаче се надяват, че Илиев ще размисли и ще остане още 6 месеца. Собственикът Христо Крушарски, почетният президент Христо Бонев, спортният директор Георги Иванов-Гонзо, старши треньорът Бруно Акрапович, помощниците му и доста от съотборниците се опитват всячески да разубедят ветерана.</p>
      <p><i>"Искам да остане на всяка цена. Имаме нужда от играч като него, а и трудно ще намерим друг такъв - голям, всеотдаен, боец. Наистина се надявам да успеем да го накараме да остане. Ще бъда много щастлив, защото е богатство да имаш на разположение футболист като него",</i> коментира пред "Тема спорт" наставникът Бруно Акрапович.</p>
      <p>Наскоро Крушарски заяви, че усеща, че сърцето на Жоро няма да му даде да си тръгне. Локо направи поредица от силни игри и резултати и се утвърди в челото. Самият шампион с "черно-белите" от 2004 година е започнал малко по-различно да гледа на категоричното си решение, споделят от "Лаута". <b><i><a href="https://www.sportlive.bg/bgfootball/lokomotivpd/Georgi-Iliev-obqvi-Spiram-s-futbola-reshil-sym-go-na-100!-1383873.html">Вижте какво обяви той по темата преди 3 седмици. </a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/lokomotivpd/Dermendzhiev-popravq-seriozna-greshka-na-Balykov---shte-povika-Dimityr-Iliev-1390686.html"/>
        <a href="https://www.sportlive.bg/bgfootball/levski/Dobromir-Zhechev-Lokomotiv-(Pd)-e-preobrazen-no-nqma-da-zavyrshi-pred-Levski-1390311.html"/>
        <a href="https://www.sportlive.bg/bgfootball/lokomotivpd/Gonzo-obvini-BFS-za-provaleni-transferi-1390103.html"/>
        <a href="https://www.sportlive.bg/bgfootball/lokomotivpd/Georgi-Iliev-sled-rekorda-Edin-strahoten-zavyrshek-na-moqta-kariera-1389765.html"/>
        <a href="https://www.sportlive.bg/bgfootball/lokomotivpd/Georgi-Iliev-schupi-golqm-rekord-i-vleze-v-istoriqta-1389693.html"/>
      </related>
    </article>
  </body>
</html>