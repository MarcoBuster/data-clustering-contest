<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/01/partizan-protiv-neporazenog-fmp-a-teska-utakmica/"/>
    <meta property="og:site_name" content="Sportska centrala"/>
    <meta property="article:published_time" content="2019-11-01T12:42:04+00:00"/>
    <meta property="og:title" content="Partizan protiv neporaženog FMP-a: Teška utakmica"/>
    <meta property="og:description" content="Trener Košarkaškog kluba Partizan Andrea Trinkijeri najavio je danas utakmicu petog kola ABA lige sa FMP-om. Crno-beli, koji igraju sjajno u Evrokupu gde su tokom nedelje upisali i petu uzastopnu pobedu u isto toliko utakmica, dočekuju FMP, koji je neporažen u ABA ligi posle četiri meča. Andrea Trinkijeri ističe da je prednost FMP-a u tome […]"/>
  </head>
  <body>
    <article>
      <h1>Partizan protiv neporaženog FMP-a: Teška utakmica</h1>
      <address><time datetime="2019-11-01T12:42:04+00:00">01 Nov 2019, 12:42</time> by <a rel="author">Nemanja</a></address>
      <p>Trener Košarkaškog kluba Partizan Andrea Trinkijeri najavio je danas utakmicu petog kola ABA lige sa FMP-om.</p>
      <p>Crno-beli, koji igraju sjajno u Evrokupu gde su tokom nedelje upisali i petu uzastopnu pobedu u isto toliko utakmica, dočekuju FMP, koji je neporažen u ABA ligi posle četiri meča.</p>
      <p>Andrea Trinkijeri ističe da je prednost FMP-a u tome što su imali više vremena za odmor, ali da se nada trijumfu.</p>
      <p><b> – Iza nas je dugačak put, zbog puno gostovanja…a ispred nas još duži put do našeg cilja. Dočekujemo FMP koji nema poraz u ABA ligi, koji igra u ritmu jedne utakmice nedeljno, dakle ima vremena za trening i za oporavak, i koji uvek igra sa dodatnim motivom protiv nas. Mi igramo pred svojim navijačima i učinićemo sve da ih pametnom igrom obradujemo</b> – kazao je Trinkijeri.</p>
      <p>Krilni centar crno-belih Stefan Birčević smatra da će ovo biti teška i zanimljiva utakmica.</p>
      <p><b> – Čeka nas veoma važna utakmica protiv veoma talentovane ekipe. Otvorili su sezonu veoma dobro, dobili prve četiri utakmice i sigurno da će sutra biti jako motivisani i da će igrati sa dosta samopouzdanja. Sa druge strane, mi moramo da iskoristimo svoje prednosti i da ih uvedemo u ritam utakmice koji nama više odgovara. Biće to teška, ali verujem i zanimljiva utakmica u kojoj nam pobeda puno znači</b> – kazao je Birčević.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/10/30/trinkijeri-dva-kljucna-momenta-u-pobedi-nad-limozom/"/>
        <a href="https://www.sportskacentrala.com/2019/10/30/partizan-marsira-evrokupom-od-12-do-22-u-limozu/"/>
        <a href="https://www.sportskacentrala.com/2019/10/30/live-limoz-partizan-2/"/>
        <a href="https://www.sportskacentrala.com/2019/10/30/partizan-pusta-u-prodaju-pojedinacne-karte-za-fmp-i-veneciju/"/>
        <a href="https://www.sportskacentrala.com/2019/10/29/preminuo-potpredsednik-aba-lige-i-predsednik-skupstine-fmp-a/"/>
        <a href="https://www.sportskacentrala.com/2019/10/29/zagorac-limoz-je-veliki-klub-ima-dobru-publiku-i-istoriju/"/>
        <a href="https://www.sportskacentrala.com/2019/10/29/in-memoriam-tomislav-toma-satara/"/>
        <a href="https://www.sportskacentrala.com/2019/10/29/jankovic-posle-poraza-u-ljubljani-imamo-motiv-vise/"/>
        <a href="https://www.sportskacentrala.com/2019/10/28/panteri-ne-staju-i-igokea-pala-u-zelezniku/"/>
      </related>
    </article>
  </body>
</html>