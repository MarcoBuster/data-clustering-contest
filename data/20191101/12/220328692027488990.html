<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/goranov-s-podark-za-novite-kmetove-405562.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-01T12:44:02+00:00"/>
    <meta property="og:title" content="Горанов с подарък за новите кметове"/>
    <meta property="og:description" content="Половин милиард повече за общините предвижда най-щедрият бюджет на прехода"/>
  </head>
  <body>
    <article>
      <h1>Горанов с подарък за новите кметове</h1>
      <address><time datetime="2019-11-01T12:44:02+00:00">01 Nov 2019, 12:44</time> by <a rel="author">Светлана Владимирова</a></address>
      <p>Финансовият министър Владислав Горанов първи направи подарък за новите кметове. В проектобюджета за догодина той предвижда половин милиард повече за общините. Така градовете ще имат още пари за образование, здравеопазване и социални дейности, както и допълнителни средства за почистване на снега и капиталови разходи. Общините ще разполагат с 4,2 млрд.лв за 2020 година.</p>
      <p>Най-щедрият бюджет за прехода одобри кабинетът в навечерието на 30-годишния юбилей от началото на демокрацията. Той предвижда минималната работна заплата да скочи на 610 лева, а средната - да стигне 1500 лева, без да се променят данъците. Учителските заплати ще се увеличат със 17% или общо с 360 млн. лева. Ново нарастване с 10 % ще има за заплатите на чиновниците. Пенсиите се вдигат с 6,7% от 1 юли. Парите за здравеопазване ще бъдат с близо 500 млн. лв. повече, като 30 млн. от тях ще са за национална педиатрична болница.</p>
      <p>Повишените разходи обаче до голяма степен зависят от изпълнението на три показателя- 3,3 процента ръст на икономиката, 3 милиарда повече събрани от данъци и инфлация в рмките на 2,1 процента.</p>
    </article>
  </body>
</html>