<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637350/%D8%A8%D8%B1%D8%B1%D8%B3%DB%8C-10-%D8%B3%D9%86%D8%AF-%D8%AF%D8%B1-%D9%86%D8%B4%D8%B3%D8%AA-%D9%86%D8%AE%D8%B3%D8%AA%E2%80%8C%D9%88%D8%B2%DB%8C%D8%B1%D8%A7%D9%86-%D8%B3%D8%A7%D8%B2%D9%85%D8%A7%D9%86-%D8%B4%D8%A7%D9%86%DA%AF%D9%87%D8%A7%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-01T12:53:00+00:00"/>
    <meta property="og:title" content="بررسی 10 سند در نشست نخست‌وزیران سازمان شانگهای"/>
    <meta property="og:description" content="نخست‌وزیران کشورهای سازمان همکاری شانگهای در نشست این سازمان در شهر تاشکند بیش از 10 سندرا بررسی می کنند."/>
  </head>
  <body>
    <article>
      <h1>
        <a href="https://www.bultannews.com/fa/news/637350/%D8%A8%D8%B1%D8%B1%D8%B3%DB%8C-10-%D8%B3%D9%86%D8%AF-%D8%AF%D8%B1-%D9%86%D8%B4%D8%B3%D8%AA-%D9%86%D8%AE%D8%B3%D8%AA%E2%80%8C%D9%88%D8%B2%DB%8C%D8%B1%D8%A7%D9%86-%D8%B3%D8%A7%D8%B2%D9%85%D8%A7%D9%86-%D8%B4%D8%A7%D9%86%DA%AF%D9%87%D8%A7%DB%8C">بررسی 10 سند در نشست نخست‌وزیران سازمان شانگهای</a>
      </h1>
      <h2>نخست‌وزیران کشورهای سازمان همکاری شانگهای در نشست این سازمان در شهر تاشکند بیش از 10 سندرا بررسی می کنند.</h2>
      <address><time datetime="2019-11-01T12:53:00+00:00">01 Nov 2019, 12:53</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، نخست‌وزیران کشورهای <b>سازمان همکاری شانگهای</b> در نشست این سازمان بیش از 10 <b>سند</b>را بررسی می کنند.</p>
      <p>نشست شورای نخست وزیران کشورهای سازمان همکاری شانگهای روزهای 1 و 2 نوامبر در<b> شهر تاشکند</b> برگزار می شود. بیش از 10 سند در دستور کار این نشست قرار دارد.</p>
      <p>در این نشست اقدامات تعمیق همکاری های متقابل بین کشورهای سازمان همکاری شانگهای در زمینه های اقتصادی وبازرگانی و سرمایه گذاری مورد بررسی قرار خواهد گرفت.</p>
      <p>علاوه بر این، در چارچوب نشست دیدارهای دوجانبه هیأت های شرکت کننده انجام خواهد گرفت.</p>
      <p>اسناد شورای نخست وزیران کشورهای سازمان همکاری شانگهای از 28 تا 31 اکتبر در کمیته اجرایی ساختار ضد تروریسم منطقه ای سازمان همکاری شانگهای در شهر تاشکند هماهنگ شده است.  </p>
      <p>سازمان همکاری شانگهای یک سازمان بین المللی بین دولتی است که در تاریخ 15ژوئن سال 2001 میلادی در شانگهای چین از سوی قزاقستان، چین، قرقیزستان، روسیه، تاجیکستان و ازبکستان تاسیس شده است.</p>
      <p>در نشست سازمان که روزهای 8 و 9 ژوئن سال 2017 میلادی در شهر آستانه پایتخت قزاقستان برگزار شد، هندوستان و پاکستان عضو دایمی سازمان همکاری شانگهای‌ شدند.</p>
      <p>اکنون جمهوری اسلامی ایران، افغانستان، مغولستان و بلاروس اعضای ناظر این سازمان هستند.</p>
      <p>ترکیه، سریلانکا، ارمنستان، آذربایجان، نپال و کامبوج شریک گفت وگو با این سازمان هستند.</p>
    </article>
  </body>
</html>