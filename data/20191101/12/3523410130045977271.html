<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637332/%D9%86%D8%AA%D8%A7%D9%86%DB%8C%D8%A7%D9%87%D9%88-%D8%AF%D8%B1-%D9%85%D9%88%D8%A7%D8%AC%D9%87%D9%87-%D8%A8%D8%A7-%D8%A7%DB%8C%D8%B1%D8%A7%D9%86-%D9%86%D9%85%DB%8C%E2%80%8C%D8%AA%D9%88%D8%A7%D9%86-%D8%B1%D9%88%DB%8C-%D8%A2%D9%85%D8%B1%DB%8C%DA%A9%D8%A7-%D8%AD%D8%B3%D8%A7%D8%A8-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-01T12:09:00+00:00"/>
    <meta property="og:title" content="نتانیاهو: در مواجهه با ایران نمی‌توان روی آمریکا حساب کرد"/>
    <meta property="og:description" content="نتانیاهو نخست وزیر رژیم صهیونیستی به گروهی از وزرای خود گفته است برای مواجهه با ایران نباید روی آمریکا حساب باز کرد."/>
  </head>
  <body>
    <article>
      <h1>
        <a href="https://www.bultannews.com/fa/news/637332/%D9%86%D8%AA%D8%A7%D9%86%DB%8C%D8%A7%D9%87%D9%88-%D8%AF%D8%B1-%D9%85%D9%88%D8%A7%D8%AC%D9%87%D9%87-%D8%A8%D8%A7-%D8%A7%DB%8C%D8%B1%D8%A7%D9%86-%D9%86%D9%85%DB%8C%E2%80%8C%D8%AA%D9%88%D8%A7%D9%86-%D8%B1%D9%88%DB%8C-%D8%A2%D9%85%D8%B1%DB%8C%DA%A9%D8%A7-%D8%AD%D8%B3%D8%A7%D8%A8-%DA%A9%D8%B1%D8%AF">نتانیاهو: در مواجهه با ایران نمی‌توان روی آمریکا حساب کرد</a>
      </h1>
      <h2>نتانیاهو نخست وزیر رژیم صهیونیستی به گروهی از وزرای خود گفته است برای مواجهه با ایران نباید روی آمریکا حساب باز کرد.</h2>
      <address><time datetime="2019-11-01T12:09:00+00:00">01 Nov 2019, 12:09</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، بنیامین<b> نتانیاهو</b> نخست وزیر رژیم صهیونیستی اخیرا به گروهی از وزرای خود گفته است آنها نباید انتظار داشته باشند<b> آمریکا</b> علیه <b>ایران</b> دستکم برای یکسال آینده اقدامی جدی انجام خواهد داد.</p>
      <p>به نوشته تایمز اسرائیل این نخستین بار است که نتانیاهو به طور علنی نارضایتی خود از تردید واشنگتن را ابراز می‌کند.</p>
      <p>وی در مراسم فارغ التحصیلی یک افسر ارتش اسرائیل گفته است: جسارت ایران در منطقه در حال افزایش است و حتی در سایه عدم واکنش به آن، قدرتمندتر شده است.</p>
      <p>بر اساس اعلام شبکه 13 رژیم صهیونیستی نتانیاهو حتی به صورت خصوصی انتقادات بیشتری نیز مطرح کرده است.</p>
      <p>بر اساس گزارش شبکه فوق، نتانیاهو چندین هفته قبل به اعضای کابینه خود در جلسه ای پشت درهای بسته گفته بود دونالد ترامپ رئیس جمهور آمریکا تا انتخابات نوامبر 2020 اقدامی علیه ایران انجام نمی‌دهد.</p>
      <p>نتانیاهو بر همین اساس به وزرای خود گفته است به صورت موقت اسرائیل باید خودش به موضوع ایران بپردازد.</p>
    </article>
  </body>
</html>