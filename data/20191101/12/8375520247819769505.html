<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/vinnytsia/news/u-bershadskomu-rayoni-zatrimali-zlovmisnikiv-yaki-protyagom-roku-grabuvali-zhiteliv-vinnichchini-637001.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-01T12:48:04+00:00"/>
    <meta property="og:title" content="У Бершадському районі затримали зловмисників, які протягом року грабували жителів Вінниччини"/>
    <meta property="og:description" content="Жителі Вінницької та Закарпатської областей протягом року займались крадіжками на Вінниччині та Київщині"/>
  </head>
  <body>
    <article>
      <h1>У Бершадському районі затримали зловмисників, які протягом року грабували жителів Вінниччини</h1>
      <address>
        <time datetime="2019-11-01T12:48:04+00:00">01 Nov 2019, 12:48</time>
      </address>
      <h4>Жителі Вінницької та Закарпатської областей протягом року займались крадіжками на Вінниччині та Київщині</h4>
      <p>Тривалий час жили у викраденій автівці. Автомобіль викрадачів оперативники виявили в лісосмузі за межами Бершаді. Під час переслідування, один з правопорушників, який перебував за кермом не впорався з керуванням та зіткнувся з деревом. Тепер зловмисникам загрожує до 8 років позбавлення волі.</p>
      <p>Чоловіки протягом року  вчиняли крадіжки з приватних будинків та викрадали  автотранспорт на території Вінницької та Київської областей. Переховуючись від поліції, зловмисники місяць мешкали у автівці, яку викрали на території сусідньої області. Правопорушники затримані, наразі їх перевіряють на причетність до вчинення інших злочинів.</p>
      <p>23 жовтня до  відділу  поліції з заявою про крадіжку з  дачного будинку  звернувся  43 – річний мешканець Бершадського району.  Потерпілий повідомив, що під  час його відсутності невідомі викрали гумовий човен, тюнер та електромотор.</p>
      <p>За словами заступника начальника Бершадського відділу поліції Миколи Павлишина, в ході проведення комплексу оперативно-розшукових заходів поліцейські з’ясували, що правопорушники пересуваються на автомобілі «ВАЗ 2104». Переглянувши записи з камер відеонагляду, поліцейські встановили ймовірне місцезнаходження  зловмисників.</p>
      <p>Автомобіль правопорушників оперативники виявили в лісосмузі за межами міста. Помітивши працівників поліції, зловмисники почали тікати. Під час втечі, водій не впорався  з керуванням  та зіткнувся з деревом.</p>
      <p>Поліцейські затримали зловмисників та для подальшого документування злочину викликали слідчо-оперативну групу. Правопорушниками виявили раніше судимі 27 – річний місцевий житель та 29 – річний мешканець Закарпатської області.</p>
      <p>Правоохоронці  встановили, що затримані причетні до вчинення ряду злочинів на території Вінницької та Київської областей.</p>
      <p>Транспортний засіб, на якому пересувались  зловмисники, вони  викрали у вересні цього року у м. Ірпінь Київської області.</p>
      <p>Аби не потрапити в поле зору поліції, правопорушники  тривалий час мешкали у  викраденій автівці.</p>
      <p>Наразі зловмисники затримані, їм оголошено про підозру. Суд обрав правопорушникам запобіжний захід у вигляді арешту терміном на 60 діб.</p>
      <p>Слідчим відділом поліції відкрито кримінальне провадження за ч.3 ст.185 ККУ (крадіжка) та ч.2 ст.289 (незаконне заволодіння транспортним засобом). За такі злочини передбачено до 8 років позбавлення волі.</p>
      <related>
        <a href="https://glavcom.ua/news/aferist-z-bankovoji-za-15-mln-prodavav-posadu-direktora-derzhpidprijemstva-636997.html"/>
        <a href="https://glavcom.ua/kyiv/news/pid-kijevom-pyaniy-vodiy-bmw-zbiv-vagitnu-zhinku-foto-637002.html"/>
        <a href="https://glavcom.ua/kyiv/news/obstril-shvidkisnogo-tramvaya-u-kijevi-policiya-rozsliduje-yak-huliganstvo-636996.html"/>
      </related>
    </article>
  </body>
</html>