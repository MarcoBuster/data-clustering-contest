<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-hi-tech/cum-arata-piata-de-smartphone-uri-in-t3-ce-livrari-au-avut-cei-mai-mari-producatori-de-telefoane-mobile-18527233"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-01T12:04:34+00:00"/>
    <meta property="og:title" content="Cum arată piaţa de smartphone-uri în T3. Ce livrări au avut cei mai mari producători de telefoane mobile"/>
    <meta property="og:description" content="Compania Huawei, care este supusă unor sancţiuni impuse de guvernul SUA, a livrat 66,7 milioane de smartphone-uri în cel de-al treilea trimestru al acestui an, în creştere cu 29% faţă de perioada similară din 2018, potrivit firmei de cercetare a pieţei Strategy Analytics."/>
  </head>
  <body>
    <article>
      <h1>Cum arată piaţa de smartphone-uri în T3. Ce livrări au avut cei mai mari producători de telefoane mobile</h1>
      <address><time datetime="2019-11-01T12:04:34+00:00">01 Nov 2019, 12:04</time> by <a rel="author">Adrian Popa, Mediafax</a></address>
      <p>Compania Huawei, care este supusă unor sancţiuni impuse de guvernul SUA, a livrat 66,7 milioane de smartphone-uri în cel de-al treilea trimestru al acestui an, în creştere cu 29% faţă de perioada similară din 2018, potrivit firmei de cercetare a pieţei Strategy Analytics.</p>
      <p>Compania din China s-a apropiat, în cel de-al treilea trimestru al anului, de rivala Samsung, care a livrat 78,2 milioane de smartohone-uri, în creştere cu 8% comparativ cu perioada iulie - septembrie a anului trecut.<br/><br/>Al treilea jucător de pe piaţa mondială de smartphone-uri, Apple, a livrat mai puţine unităţi în cel de-al treilea trimestru. Compania americană a livrat 45,6 milioane de smartphone-uri iPhone, în scădere cu 3% comparativ cu perioada similară a anului trecut.<br/><br/>Performanţa foarte bună a Huawei a dus la creşterea pieţei globale de smartphone-uri în perioada analizată, cu 2%, acesta fiind primul avans după doi ani de declin.</p>
      <p>B2: 640x160_adtext (2016) - thinkdigital_ro.zf.ro.HiTech.640x160_adtext</p>
      <p>Compania a crescut puternic în China în timpul trimestrului, cu 66%, în timp ce piaţa a consemnat un declin de 3%, potrivit firmei de cercetare a pieţei Canalys.</p>
      <p>Pe locurile patru şi cinci s-au situat, pe piaţa globală, în perioada iulie - septembrie 2019, companiile chineze Xiaomi şi Oppo, cu 32,3 milioane, respectiv 29,4 milioane de unităţi livrate.</p>
    </article>
  </body>
</html>