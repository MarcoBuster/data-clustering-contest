<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/anwar-rasheed-movie-trans-poster-with-nasriya-nazeem.html"/>
    <meta property="og:site_name" content="DoolNews"/>
    <meta property="article:published_time" content="2019-11-01T12:10:00+00:00"/>
    <meta property="og:title" content="ഇത്തവണ ഫഹദല്ല, പോസ്റ്റര്‍ നിറഞ്ഞ് നസ്രിയ; ട്രാന്‍സിന്റെ അടുത്ത പോസ്റ്ററും വേറെ ലെവല്‍"/>
    <meta property="og:description" content="Anwar Rasheed Fahad Fassil Malayalam Cinema Nasriya Nazzim Trans Movie Day സിനിമാതാരം ഫഹദ് ഫാസില്‍ നായകനായെത്തുന്ന അന്‍വര്‍ റഷീദ് ചിത്രത്തിനായി കാത്തിരിപ്പിലാണ് സിനിമാ പ്"/>
  </head>
  <body>
    <article>
      <h1>ഇത്തവണ ഫഹദല്ല, പോസ്റ്റര്‍ നിറഞ്ഞ് നസ്രിയ; ട്രാന്‍സിന്റെ അടുത്ത പോസ്റ്ററും വേറെ ലെവല്‍</h1>
      <address><time datetime="2019-11-01T12:10:00+00:00">01 Nov 2019, 12:10</time> by <a rel="author">സ്പോര്‍ട്സ് ഡെസ്‌ക്</a></address>
      <p>സിനിമാതാരം ഫഹദ് ഫാസില്‍ നായകനായെത്തുന്ന അന്‍വര്‍ റഷീദ് ചിത്രത്തിനായി കാത്തിരിപ്പിലാണ് സിനിമാ പ്രേമികള്‍. ഈ കാത്തിരിപ്പിന് ആക്കം കൂട്ടിക്കൊണ്ട് ചിത്രത്തിന്റെ അടുത്ത പോസ്റ്ററും പുറത്തുവിട്ടിരിക്കുകയാണ് അണിയറപ്രവര്‍ത്തകര്‍.</p>
      <p>ട്രാന്‍സിന്റെ മൂന്നാമത്തെ പോസ്റ്ററാണിത്. മറ്റ് പോസ്റ്ററുകളിലെല്ലാം നിറഞ്ഞുനിന്നിരുന്നത് ഫഹദ് ഫാസിലായിരുന്നെങ്കില്‍ ഇത്തവണ അതില്‍നിന്ന് വ്യത്യസ്തമായി നസ്രിയ നസീമാണ് പോസ്റ്ററിലെ താരം. നസ്രിയയുടെ വിവിധ ഭാവത്തിലുള്ള ചിത്രങ്ങള്‍ ചേര്‍ത്തുള്ള ഈ പോസ്റ്ററും വൈറലായിക്കൊണ്ടിരിക്കുകയാണ്.</p>
      <figure>
        <img src="https://www.doolnews.com/assets/2019/11/nasriya.jpg"/>
      </figure>
      <related>
        <a href="https://www.doolnews.com/its-fake-news-asif-ali-produce-a-dileep-movie-fact-check451.html?utm_source=doolnews&amp;utm_medium=related"/>
      </related>
      <p>ട്രാന്‍സിന്റെ ഷൂട്ടിംഗ് ആരംഭിച്ചിട്ട് രണ്ട് വര്‍ഷമാവുകയാണ്. അന്‍വര്‍ റഷീദ് എന്റര്‍ടെയ്ന്‍മെന്റിന്റെ ബാനറിലാണ് ചിത്രം തയ്യാറാവുന്നത്.</p>
      <p>നവാഗതനായ വിന്‍സെന്റ് വടക്കനാണ് ചിത്രത്തിന് കഥ തയ്യാറാക്കിയത്. അന്‍വര്‍ റഷീദ് അഞ്ച് വര്‍ഷത്തിനുശേഷം സംവിധാനം ചെയ്യുന്ന ചിത്രം കൂടിയാണിത്. ഛായാഗ്രഹണം അമല്‍ നീരദാണ് എന്ന പ്രത്യേകതയുമുണ്ട്. റസൂര്‍ പൂക്കൂട്ടിയാണ് സൗണ്ട് ഡിസൈന്‍.</p>
      <related>
        <a href="https://www.doolnews.com/director-zakaria-mohamed-got-macta-award.html?utm_source=doolnews&amp;utm_medium=related"/>
      </related>
      <p>ചിത്രത്തില്‍ സൗബിന്‍ ഷാഹിര്‍, ചെമ്പന്‍ വിനോദ് ജോസ്, വിനായകന്‍, ദിലീഷ് പോത്തന്‍, ശ്രീനാഥ് ഭാസി, സംവിധായകന്‍ അല്‍ഫോന്‍സ് പുത്രന്‍ എന്നിവരും കഥാപാത്രങ്ങളായെത്തുന്നുണ്ട്.<br/>ട്രാന്‍സ്‌</p>
    </article>
  </body>
</html>