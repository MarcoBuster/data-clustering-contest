<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42573_Na-Volini-mashinistiv-zaliznichnikh-lokomotiviv-suditimut-za-rozkradannya-5-ti-tonn-dizelnoho-palnoho"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-01T12:21:00+00:00"/>
    <meta property="og:title" content="На Волині машиністів залізничних локомотивів судитимуть за розкрадання 5-ти тонн дизельного пального"/>
    <meta property="og:description" content="Прокуратура Волинської області затвердила і скерувала до суду обвинувальний акт у розслідуваному Управлінням СБУ в області кримінальн"/>
  </head>
  <body>
    <article>
      <h1>На Волині машиністів залізничних локомотивів судитимуть за розкрадання 5-ти тонн дизельного пального</h1>
      <address>
        <time datetime="2019-11-01T12:21:00+00:00">01 Nov 2019, 12:21</time>
      </address>
      <p>
        <b>Прокуратура Волинської області затвердила і скерувала до суду обвинувальний акт у розслідуваному Управлінням СБУ в області кримінальному провадженні про привласнення та розтрату матеріальних цінностей, вчинені двома працівниками структурного підрозділу регіональної філії «Львівська залізниця» акціонерного товариства «Укрзалізниця».</b>
      </p>
      <p>Про це 31 жовтня повідомила прес-служба правоохоронного органу.</p>
      <related>
        <h4>Читайте також:</h4>
        <a href="http://press-centr.com/ua/news/40663_Na-Volini-vikrili-masshtabnu-skhemu-rozkradannya-zaliznichnikami-palnoho-z-teplovoziv-FOTO"/>
      </related>
      <p>Із жовтня 2018 по червень 2019 року машиністи рухомого складу АТ «Укрзалізниця» систематично викрадали з паливної системи локомотивів дизельне пальне, привласнивши понад 5 його тонн вартістю понад 131 тис. грн.</p>
      <p>Крім того, в ході документування діяльності машиністів установлено, що збували вони викрадене пальне іншим посадовцям цього ж підприємства, які налагодили його збут населенню через облаштовані ними ж нелегальні «заправні станції».</p>
      <related>
        <h4>Читайте також:</h4>
        <a href="http://press-centr.com/ua/news/31024_Posadovtsya-Ukrzaliznitsi-ta-poserednika-vikrili-na-oderzhanni-350-tisyach-hriven-vidkatu"/>
      </related>
      <p>У ході досудового розслідування громадяни щиро розкаялися у вчиненому та добровільно відшкодували державному підприємству завдану злочином шкоду.</p>
      <p>Щодо скупників краденого пального досудове розслідування триває і їхнім діям також буде надано правову оцінку.</p>
      <related>
        <h4>Читайте також:</h4>
        <a href="http://press-centr.com/ua/news/30725_Sud-ponoviv-na-posadi-direktora-Lvivsko-zaliznitsi-Ivana-Hrunika"/>
      </related>
      <p>Загідно із санкцією ч.1 ст. 191 КК України, привласнення чи розтрата чужого майна, яке було ввірене особі чи перебувало в її віданні, карається штрафом до п`ятдесяти неоподатковуваних мінімумів доходів громадян або виправними роботами на строк до двох років, або обмеженням волі на строк до чотирьох років, або позбавленням волі на строк до чотирьох років, з позбавленням права обіймати певні посади чи займатися певною діяльністю на строк до трьох років або без такого. </p>
      <p>
        <i>Фото ілюстративне</i>
      </p>
    </article>
  </body>
</html>