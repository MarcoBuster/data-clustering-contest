<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/elina_svitolina_sogodni_zigraie_zaklyuchnyy_match_u_grupi_na_pidsumkovomu_1681497"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T12:25:00+00:00"/>
    <meta property="og:title" content="Еліна Світоліна сьогодні зіграє заключний матч у групі на Підсумковому тенісному турнірі 2019 року"/>
    <meta property="og:description" content="Сьогодні, 1 листопада, перша «ракетка» України Еліна Світоліна проведе свій третій матч у груповому турнірі Підсумкового чемпіонату Жіночої тенісної асоціації – WTA Finals-2019, який проходить в китайському Шеньчжені. Суперницею 25-річної харків’янки буде 20-річна американка Софія Кенін."/>
  </head>
  <body>
    <article>
      <h1>Еліна Світоліна сьогодні зіграє заключний матч у групі на Підсумковому тенісному турнірі 2019 року</h1>
      <address>
        <time datetime="2019-11-01T12:25:00+00:00">01 Nov 2019, 12:25</time>
      </address>
      <p>
        <b>Сьогодні, 1 листопада, перша «ракетка» України Еліна Світоліна проведе свій третій матч у груповому турнірі Підсумкового чемпіонату Жіночої тенісної асоціації – WTA Finals-2019, який проходить в китайському Шеньчжені. Суперницею 25-річної харків’янки буде 20-річна американка Софія Кенін.</b>
      </p>
      <p>Як повідомляє <a href="http://btu.org.ua/news/ukrainskiy-tennis/23578-wta-finals-jelina-svitolina-protiv-sofii-kenin-v-gruppovom-raunde-prevju-matcha.html">btu.org.ua</a>, поєдинок Еліна Світоліна – Софія Кенін пройде другим запуском і розпочнеться не раніше 12:30 за київським часом.</p>
      <p>Еліна Світоліна наразі посідає восьме місце в світовому рейтингу WTA, а Софія Кенін – 12-е.</p>
      <p>Букмекери в цьому протистоянні віддають перевагу українській тенісистці. Шанси на перемогу Світоліної оцінюють коефіцієнтом 1,61, а її американської суперниці – 2,32.</p>
      <p>Українська тенісистка втретє виступає на Підсумковому чемпіонаті WTA. Минулого року вона стала чемпіонкою турніру, здобувши перемоги у всіх п’яти поєдинках. Софія Кенін дебютує на WTA Finals.</p>
      <p>Нагадаємо, суперницею Світоліної в третьому матчі на Підсумковому турнірі в Шеньчжені мала бути канадська тенісистка Бьянка Андреєску, але вона знялася зі змагань через травму коліна, яка завадила їй два дін тому, у другому турі дограти матч проти чешки Кароліни Плішкової. Замість неї сьогодні на корт вийде запасна учасниця Софія Кенін (<i><u>на фото</u></i>).</p>
      <figure>
        <img src="https://btu.org.ua/uploads/posts/2019-10/medium/1572550659_sofia_kenin_-_2019_wta_elite_trophy_-dsc_9424_xgaplus.jpg"/>
      </figure>
      <p>Також нагадаємо, що Еліна Світоліна наразі очолює групу і вже забезпечила собі місце в півфіналі, де зіграє проти 22-річної швейцарки Белінди Бенчіч.</p>
      <p> </p>
      <p> </p>
      <related>
        <h4>читайте також</h4>
        <a href="https://zik.ua/news/2019/10/30/elina_svitolina_vyyshla_do_pivfinalu_tenisnogo_turniru_wta_finals2019_z_1680173"/>
        <a href="https://zik.ua/news/2019/10/30/elina_svitolina_obigrala_simonu_halep_i_zigraie_u_pivfinali_pidsumkovogo_1679877"/>
        <a href="https://zik.ua/news/2019/10/30/u_matchi_elina_svitolina__simona_halep_shansy_tenisystok_na_peremogu_1679589"/>
        <a href="https://zik.ua/news/2019/10/30/elina_svitolina_sogodni_zigraie_proty_simony_halep_na_pidsumkovomu_tenisnomu_1679369"/>
      </related>
    </article>
  </body>
</html>