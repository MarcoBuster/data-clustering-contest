<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/misleh-che-shte-umra-marselo-prizna-za-panik-ataka-predi-finala-v-shl-1390737.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-01T12:56:00+00:00"/>
    <meta property="og:title" content="&quot;Мислех, че ще умра&quot;: Марсело призна за паник атака преди финала в ШЛ"/>
    <meta property="og:description" content="Бранителят на Реал Мадрид Марсело призна, че е имал паническа атака преди финала на Шампионска лига през 2018 година Мачът се проведе на 26 май в Киев и в него испанският гранд победи Ливърпул с 3:1"/>
  </head>
  <body>
    <article>
      <h1>"Мислех, че ще умра": Марсело призна за паник атака преди финала в ШЛ</h1>
      <address><time datetime="2019-11-01T12:56:00+00:00">01 Nov 2019, 12:56</time> by <a rel="author">Sportlive.bg</a></address>
      <p>Бранителят на Реал Мадрид <b><a href="https://www.sportlive.bg/tags/37889">Марсело</a></b> призна, че е имал паническа атака преди финала на Шампионска лига през 2018 година. Мачът се проведе на 26 май в Киев и в него испанският гранд победи Ливърпул с 3:1. Проблемите на бразилеца са започнали от вечерта преди финала.</p>
      <p><i>"В такива моменти винаги си нервен, но този път беше различно. Струваше ми се, че се задушавам. Започна се вечерта преди финала. Не можех да ям, не можех да спя, мислех само за мача. Когато имаш възможност да влезеш в историята (да спечелиш за трети пореден път турнира), ти чувстваш голям товар. И аз го усетих"</i>, коментира Марсело за "The Players Tribune".</p>
      <p><i>"Никога не бях изпитвал подобно безпокойство, дори мислех да се обадя на лекар, но се страхувах, че той няма да ми позволи да играя. А аз трябваше да играя на този финал. В съблекалнята имах проблеми с дишането, но се напомних, че милиони деца мечтаят да играят на такъв финал. Казах си да се успокоя и да си вържа обувките. Разбрах, че щом изляза на терена, всичко ще бъде наред. Когато си с топката, с теб не може да се случи нищо лошо, така че трябва да спреш да мислиш за това",</i> допълни бранителят.</p>
      <p><i>"Когато излязох на терена, все още ми беше трудно да дишам и си помислих, че ако трябва да умра тази вечер - добре, така да бъде. Имаше момент, в който заплаках, продължи около десет секунди. Това никога досега не ми се беше случвало. Но тогава си казах: "Трябва да затвориш този съперник!". След това се върнах в реалността и играх така, сякаш бях дете",</i> завършва разказа си звездата. <b><i><a href="https://www.sportlive.bg/worldfootball/spain/Zvezda-na-Real-Madrid-razkri-kak-se-spravq-s-kritikite-786716.html">А как Марсело се справя с критиките - вижте в този материал.</a></i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/spain/Igrachyt-na-Real-vzel-uchastie-vyv-vseki-mach-do-tozi-moment-1390733.html"/>
        <a href="https://www.sportlive.bg/worldfootball/spain/Pike-Imam-topli-otnosheniq-s-trima-igrachi-na-Real-Madrid-1390710.html"/>
        <a href="https://www.sportlive.bg/worldfootball/spain/Marselo-Mendi-i-Nacho---kontuzeni-koj-shte-igrae-otlqvo-za-Real-1381830.html"/>
        <a href="https://www.sportlive.bg/worldfootball/spain/Iznenadvashti-rezultati-pokaza-anketa-sred-fenovete-s-vypros-Koj-trqbva-da-napusne-Real-772557.html"/>
        <a href="https://www.sportlive.bg/worldfootball/spain/Edin-ot-naj-dylgo-prestoqlite-v-Real-Madrid-poiska-da-si-trygne-765482.html"/>
      </related>
    </article>
  </body>
</html>