<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-region/118734-vlasnik-pirejskog-olimpijakosa-i-engleskog-notingem-foresta-kupio-sebi-tv-stanicu?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-01T12:00:05+00:00"/>
    <meta property="og:title" content="Vlasnik pirejskog Olimpijakosa i engleskog Notingem Foresta kupio sebi TV-stanicu"/>
    <meta property="og:description" content="Najstarija grčka privatna TV-stanica, finansijski propala &quot;Mega&quot; (MEGA Channel), prodata je danas grčkom brodovlasniku Vangelisu Marinakisu, vlasniku fudbalskih klubova &quot;Olimpijakos&quot; iz Pireja i engleskog &quot;Notingem Foresta&quot;. Pošto je ta nekada ugledna TV kuća s visokokvalitetnim programom ugašena, Marinakis je s 34 miliona evra kupio samo pravo na njen zaštitni znak i platio njenu arhivu. Marinakisova ponuda na jutrošpnjoj licitaciji bila je 33.999.999 evra, jedno nepoznato preduzeće registrovano na Kipru je ponudilo 33.000.000, a treću i poslednju ponudu, od simboličnih pet evra, podneo je advokat grupe zaposlenih &quot;Mege&quot; koji su zbog njene finansijske propasti ostali bez posla. U drugom delu aukcije drugom kupcu je otišao deo nekretnina &quot;Mege&quot; za svega 500.000 evra. Aukciju imovine te TV-kuće su nadgledali predsednica Udruženja novinara Grčke (ESIEA), Marija Antoniadu, predstavnici zaposlenih i stečajni upravnik. Evangelos Marinakis (52), grčki je brodovlasnik, član Gradskog veća Pireja i vlasnik dva fudbalska…"/>
  </head>
  <body>
    <article>
      <h1>Vlasnik pirejskog Olimpijakosa i engleskog Notingem Foresta kupio sebi TV-stanicu</h1>
      <address>
        <time datetime="2019-11-01T12:00:05+00:00">01 Nov 2019, 12:00</time>
      </address>
      <p><b>Najstarija grčka privatna TV-stanica, finansijski propala "Mega" (MEGA Channel), prodata je danas grčkom brodovlasniku Vangelisu Marinakisu, vlasniku fudbalskih klubova "Olimpijakos" iz Pireja i engleskog "Notingem Foresta".</b> Pošto je ta nekada ugledna TV kuća s visokokvalitetnim programom ugašena, Marinakis je s 34 miliona evra kupio samo pravo na njen zaštitni znak i platio njenu arhivu.<br/><br/>Marinakisova ponuda na jutrošpnjoj licitaciji bila je 33.999.999 evra, jedno nepoznato preduzeće registrovano na Kipru je ponudilo 33.000.000, a treću i poslednju ponudu, od simboličnih pet evra, podneo je advokat grupe zaposlenih "Mege" koji su zbog njene finansijske propasti ostali bez posla.<br/><br/>U drugom delu aukcije drugom kupcu je otišao deo nekretnina "Mege" za svega 500.000 evra.<br/><br/>Aukciju imovine te TV-kuće su nadgledali predsednica Udruženja novinara Grčke (ESIEA), Marija Antoniadu, predstavnici zaposlenih i stečajni upravnik.<br/><br/>Evangelos Marinakis (52), grčki je brodovlasnik, član Gradskog veća Pireja i vlasnik dva fudbalska kluba pirejskog i engelskog. Za sada nije objavljen plan Marinakisa za "Megu".<br/><br/>"Mega" je emitovala mešavinu savremenog informativnog programa najvišeg kvaliteta, domaćeg i stranog zabavnog programa, registrovana 1989. godine, kada je u Grčkoj dopušteno postojanje privatnih RTV kanala. Kao prva privatna televizijska stanica koja je počela rad u Grčkoj, emitovanje je počela 20. novembra 1989. <br/><br/>Na Atinskoj berzi deonica firme "Tiletipos", vlasnice "Mege", bile su medju najunosnijim od ulaska na tržite akcija 1994. godine, ali je prodaja zbog krize firme trgovina njima odustavljena marta 2016. godine.<br/><br/>"Mega" je od 2012. imala finansijske probleme s bankama zbog prezaduženosti.<br/><br/>Uprava tog TV kanala je tada odlučila da prekine emitovanje vesti i sve emisije uživo i usmerila se isključivo na snimljene sadržaje i reprize.<br/><br/>Zemaljsko emitovanje "Mege" je prekinuto odlukom distributera 28. oktobra 2018, a emitovanje na kablovskoj mreži je obustavljeno mesec dana kasnije. Program "Mege" se i dalje emituje putem interneta.</p>
    </article>
  </body>
</html>