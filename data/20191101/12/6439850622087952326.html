<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/457900/%E0%A6%A6%E0%A6%BF%E0%A6%A8%E0%A6%BE%E0%A6%9C%E0%A6%AA%E0%A7%81%E0%A6%B0%E0%A7%87-%E0%A6%B0%E0%A6%A1%E0%A6%AC%E0%A7%8B%E0%A6%9D%E0%A6%BE%E0%A6%87-%E0%A6%9F%E0%A7%8D%E0%A6%B0%E0%A6%BE%E0%A6%95-%E0%A6%89%E0%A6%B2%E0%A7%8D%E0%A6%9F%E0%A7%87-%E0%A6%9A%E0%A6%BE%E0%A6%B2%E0%A6%95%E0%A6%B8%E0%A6%B9-%E0%A6%A8%E0%A6%BF%E0%A6%B9%E0%A6%A4-%E0%A7%A9"/>
    <meta property="og:site_name" content="Daily Janakantha"/>
    <meta property="article:published_time" content="2019-11-01T12:14:00+00:00"/>
    <meta property="og:title" content="দিনাজপুরে রডবোঝাই ট্রাক উল্টে চালকসহ নিহত ৩"/>
    <meta property="og:description" content="অনলাইন রিপোর্টার ॥ দিনাজপুরে ফুলবাড়ীতে রডবোঝাই একটি ট্রাক উল্টে খাদে পড়ে চালকসহ তিনজন নিহত হয়েছেন। বৃহস্পতিবার রাত ১১টার দিকে দিনাজপুর-গোবিন্দগঞ্জ মহাসড়কের ফুলবাড়ী উপজেলার লক্ষ্মীপুর এলাকায় এ দুর্ঘটনা ঘটে। নিহতরা হলেন- ট্রাকচালক আল-আমিন ( ৪২) , তার দুই সহকারী সাজ্জাদ হোসেন (৩২) ও আলামিন (৩০)। পুলিশ জানায়, বিরামপুর ..."/>
  </head>
  <body>
    <article>
      <h1>দিনাজপুরে রডবোঝাই ট্রাক উল্টে চালকসহ নিহত ৩</h1>
      <address>
        <time datetime="2019-11-01T12:14:00+00:00">01 Nov 2019, 12:14</time>
      </address>
      <figure>
        <img src="http://www.dailyjanakantha.com/files/201911/1572614070_14.jpg"/>
      </figure>
      <p>অনলাইন রিপোর্টার ॥ দিনাজপুরে ফুলবাড়ীতে রডবোঝাই একটি ট্রাক উল্টে খাদে পড়ে চালকসহ তিনজন নিহত হয়েছেন। বৃহস্পতিবার রাত ১১টার দিকে দিনাজপুর-গোবিন্দগঞ্জ মহাসড়কের ফুলবাড়ী উপজেলার লক্ষ্মীপুর এলাকায় এ দুর্ঘটনা ঘটে।</p>
      <p>নিহতরা হলেন- ট্রাকচালক আল-আমিন ( ৪২) , তার দুই সহকারী সাজ্জাদ হোসেন (৩২) ও আলামিন (৩০)।</p>
      <p>পুলিশ জানায়, বিরামপুর থেকে রড নিয়ে ফুলবাড়ী আসার পথে নিয়ন্ত্রণ হারিয়ে ট্রাকটি রাস্তার পাশে উল্টে খাদে পড়ে যায়। এতে ট্রাকে থাকা রডের নিচে চাপা পড়ে চালক আল-আমিন ও হেলপার সাজ্জাদ হোসেন ঘটনাস্থলেই নিহত হন। আহত অপর হেলপার আলামিনকে বিরামপুর উপজেলা স্বাস্থ্য কমপ্লেক্সে নেয়া হলে সেখানে তার মৃত্যু হয়। নিহত সবার বাড়ি বিরামপুর উপজেলার দুর্গাপুর গ্রামে।</p>
      <p>ফুলবাড়ী ফায়ার সার্ভিস অ্যান্ড সিভিল ডিফেন্সের স্টেশন অফিসার সোহেল জানান, রডের নিচে চাপা পড়া দুইজনের মরদেহ উদ্ধার করা হয়েছে। এ সময় আহত একজনকে স্থানীয়রা উদ্ধার করে বিরামপুর উপজেলা স্বাস্থ্য কমপ্লেক্সে নেয়ার পর তার মৃত্যু হয়।</p>
    </article>
  </body>
</html>