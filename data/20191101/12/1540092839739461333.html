<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/kosmos/story/195883/xekinisan-oi-koines-peripolies-rosias-toyrkias-sti-voreia-syria"/>
    <meta property="og:site_name" content="CNN.gr"/>
    <meta property="article:published_time" content="2019-11-01T12:02:55+00:00"/>
    <meta property="og:title" content="Ξεκίνησαν οι κοινές περιπολίες Ρωσίας - Τουρκίας στη βόρεια Συρία"/>
    <meta property="og:description" content="Ξεκίνησαν οι κοινές περιπολίες Ρωσίας - Τουρκίας στη βόρεια Συρία"/>
  </head>
  <body>
    <article>
      <h1>Ξεκίνησαν οι κοινές περιπολίες Ρωσίας - Τουρκίας στη βόρεια Συρία</h1>
      <h2>Κοινές περιπολίες στη βορειοανατολική Συρία άρχισαν την Παρασκευή οι τουρκικές και οι ρωσικές δυνάμεις άρχισαν σήμερα βάσει της συμφωνίας στην οποία κατέληξαν τον Οκτώβριο, ανακοίνωσε την Παρασκευή το υπουργείο Άμυνας της Τουρκίας, ενώ μία δεύτερη ρωσική αντιπροσωπεία αναμένεται σήμερα στην Άγκυρα για να εξεταστούν «τεχνικά ζητήματα» της συμφωνίας.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 14:02 , 01 November 2019</p>
      <p><b>Την έναρξη των ρωσοτουρκικών περιπολιών</b> είχε ανακοινώσει ο ίδιος ο Τούρκος πρόεδρος Ταγίπ Ερντογάν από την Τετάρτη, αναφέροντας ότι αυτές αρχικά θα διεξάγονται σε σε απόσταση 7 χλμ. από τα τουρκικά σύνορα.</p>
      <p>Μία ημέρα νωρίτερα, ο <a href="https://www.cnn.gr/eidhseis/tag/368/retzep-tagip-erntogan"><b>Ρετζέπ Ταγίπ Ερντογάν</b></a> δήλωσε πως η Ρωσία ενημέρωσε την Τουρκία ότι «οι τρομοκρατικές ομάδες» - η κουρδική πολιτοφυλακή Μονάδες Προστασίας του Λαού (YPG) - έχουν αποσυρθεί εντελώς από τις μεθοριακές περιοχές με την Τουρκία, στη νοτιοανατολική Συρία.</p>
      <p>Η Τουρκία σκοπεύει να δημιουργήσει στην περιοχή μια «<b>ζώνη ασφαλείας</b>» βάθους 30 χιλιομέτρων κατά μήκος των συνόρων της προκειμένου να τη χωρίζει από τους Κούρδους μαχητές, τους οποίους χαρακτηρίζει τρομοκράτες.</p>
      <p>Σε συνέντευξη που παραχώρησε χθες ο Σύρος πρόεδρος, <b>Μπασάρ αλ Άσαντ</b>, στο συριακό κρατικό τηλεοπτικό δίκτυο χαρακτήρισε «θετικό» βήμα τη συμφωνία και το οποίο θα βοηθήσει τη Δαμασκό να πετύχει τον στόχο της να αποκαταστήσει τον κρατικό έλεγχο στις κουρδικές περιοχές της βορειοανατολικής Συρίας.</p>
      <p>Από την πλευρά του ούτε τ<b>ο συριακό καθεστώς δεν βλέπει με καλό μάτι την αυτονομία των Κούρδων</b> στο βόρειο τμήμα της Συρίας. Η κουρδική πολιτοφυλακής Μονάδες Προστασίας του Λαού (YPG), μετά την έναρξη της επιχείρησης της Τουρκίας και την απόσυρση των αμερικανικών δυνάμεων από την περιοχή, στράφηκε στη Δαμασκό για υποστήριξη απέναντι στις τουρκικές δυνάμεις. Έκτοτε ο συριακός στρατός έχει επιστρέψει στις περιοχές που μέχρι πρότινος ήλεγχαν οι Κούρδοι.</p>
      <p>«Η είσοδος του συριακού στρατού (στον βορρά) σημαίνει είσοδος του κράτους», εξήγησε ο Άσαντ, προσθέτοντας ωστόσο ότι η επιστροφή της κυριαρχίας των περιοχών αυτών στη Δαμασκό θα γίνει «προοδευτικά».</p>
      <p>Σύμφωνα με το ΑΠΕ – ΜΠΕ, ο Άσαντ εκτίμησε ότι η απόφαση του Αμερικανού προέδρου Ντόναλντ Τραμπ να διατηρήσει μικρό αριθμό Αμερικανών στρατιωτών στις κουρδικές περιοχές της Συρίας «όπου υπάρχει πετρέλαιο» αποδεικνύει ότι η Ουάσιγκτον είναι μια αποικιοκρατική δύναμη η οποία είναι καταδικασμένη να αποχωρήσει μόλις οι Σύροι αντισταθούν στην κατοχή, όπως έκανε το Ιράκ.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/kosmos/story/195888/kyriarxo-internet-anisyxia-oti-i-rosia-epixeirei-na-fimosei-tin-eleytheria-sto-diadiktyo">«Κυρίαρχο Internet»: Ανησυχία ότι η Ρωσία επιχειρεί να φιμώσει την ελευθερία στο Διαδίκτυο</a>
        </li>
        <li>
          <a href="https://www.cnn.gr/news/kosmos/story/195886/ston-aera-i-symfonia-start-gia-toys-exoplismoys-giati-i-rosia-epikrinei-tis-hpa">Στον «αέρα» η Συμφωνία START για τους εξοπλισμούς: Γιατί η Ρωσία επικρίνει τις ΗΠΑ</a>
        </li>
        <li>
          <a href="https://www.cnn.gr/news/kosmos/story/195815/antidrasi-tis-toyrkias-gia-tin-apagoreysi-mantilas-se-sxolikes-ekdromes-sti-gallia">Αντίδραση της Τουρκίας για την απαγόρευση μαντίλας σε σχολικές εκδρομές στη Γαλλία</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/80/rosia">ΡΩΣΙΑ</a>
        </li>
        <li>
          <a href="https://www.cnn.gr/eidhseis/tag/629/toyrkia">ΤΟΥΡΚΙΑ</a>
        </li>
        <li>
          <a href="https://www.cnn.gr/eidhseis/tag/34781/voreia-syria">ΒΟΡΕΙΑ ΣΥΡΙΑ</a>
        </li>
        <li>
          <a href="https://www.cnn.gr/eidhseis/tag/82/syria">ΣΥΡΙΑ</a>
        </li>
        <li>
          <a href="https://www.cnn.gr/eidhseis/tag/368/retzep-tagip-erntogan">ΡΕΤΖΕΠ ΤΑΓΙΠ ΕΡΝΤΟΓΑΝ</a>
        </li>
        <li>
          <a href="https://www.cnn.gr/eidhseis/tag/8996/mpasar-al-asant">ΜΠΑΣΑΡ ΑΛ ΑΣΑΝΤ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/01/195903/snapshot/2593776.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/01/195885/snapshot/2416906-1.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/01/195890/snapshot/amaliada-2.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/01/195875/snapshot/neo-forologiko.jpg"/>
      </figure>
    </article>
  </body>
</html>