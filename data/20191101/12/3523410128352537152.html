<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637341/%DA%A9%D8%B4%D9%88%D8%B1%D9%87%D8%A7%DB%8C-%D9%82%D8%AF%D8%B1%D8%AA%D9%85%D9%86%D8%AF%DB%8C-%DA%A9%D9%87-%D8%AF%D9%84%D8%A7%D8%B1-%D8%B1%D8%A7-%DA%A9%D9%86%D8%A7%D8%B1-%D9%85%DB%8C%E2%80%8C%DA%AF%D8%B0%D8%A7%D8%B1%D9%86%D8%AF-%D8%AF%D8%B1-%D8%AD%D8%A7%D9%84-%D8%B1%D8%B4%D8%AF-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-01T12:26:00+00:00"/>
    <meta property="og:title" content="کشورهای قدرتمندی که دلار را کنار می‌گذارند در حال رشد است"/>
    <meta property="og:description" content="جایگاه دلار که در چند دهه اخیر ارز ذخیره اصلی جهان بوده است، حالا از سوی کشورهای بسیار قدرتمندی به خطر افتاده است."/>
  </head>
  <body>
    <article>
      <h1>
        <a href="https://www.bultannews.com/fa/news/637341/%DA%A9%D8%B4%D9%88%D8%B1%D9%87%D8%A7%DB%8C-%D9%82%D8%AF%D8%B1%D8%AA%D9%85%D9%86%D8%AF%DB%8C-%DA%A9%D9%87-%D8%AF%D9%84%D8%A7%D8%B1-%D8%B1%D8%A7-%DA%A9%D9%86%D8%A7%D8%B1-%D9%85%DB%8C%E2%80%8C%DA%AF%D8%B0%D8%A7%D8%B1%D9%86%D8%AF-%D8%AF%D8%B1-%D8%AD%D8%A7%D9%84-%D8%B1%D8%B4%D8%AF-%D8%A7%D8%B3%D8%AA">کشورهای قدرتمندی که دلار را کنار می‌گذارند در حال رشد است</a>
      </h1>
      <h2>جایگاه دلار که در چند دهه اخیر ارز ذخیره اصلی جهان بوده است، حالا از سوی کشورهای بسیار قدرتمندی به خطر افتاده است.</h2>
      <address><time datetime="2019-11-01T12:26:00+00:00">01 Nov 2019, 12:26</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، آنه کورین از اتاق فکر «<b>تحلیل امنیت جهانی</b>» هشدار داد جایگاه دلار که در چند دهه اخیر ارز ذخیره اصلی جهان بوده است، حالا از سوی کشورهای بسیار قدرتمندی به خطر افتاده است.</p>
      <p>کورین می‌گوید وضعیت کنونی دلار وضعیتی ناپایداری است و کشورهایی مانند چین، روسیه و اتحادیه اروپا، بزرگترین بازیگران پشت این اقدام هستند. آنها انگیزه قدرتمندی برای دلار زدایی دارند.</p>
      <p>به گفته او، یکی از مهمترین دلایلی که این کشورها با جدیت به کنار گذاشتن دلار در معاملات خود رو آورده‌اند این است که استفاده از دلار آنها را در معرض قوانین وتحریم‌های آمریکا قرار می‌دهد. این اشتیاق کشورها برای استفاده از دلار را به شدت کاهش داده است. وقتی از دلار آمریکا استفاده می‌شود و یا تراکنش‌ها توسط یک بانک آمریکایی تایید می‌شوند، نهادهایی که این معامله را انجام داده‌اند، حتی اگر هیچ ارتباطی با آمریکا نداشته باشند، در معرض قوانین خزانه‌داری آمریکا قرار می‌گیرند.</p>
      <p>کورین به خروج آمریکا از توافق هسته‌ای با ایران و بازگرداندن تحریم‌های ضدایرانی اشاره کرد و گفت: این وضعیت باعث شد تا شرکت‌های چندملیتی اروپایی در صورت تجارت با ایران، در معرض تحریم‌های تنبیهی آمریکا قرار بگیرند.</p>
      <p>او گفت: اروپا خواهان معامله با ایران است و نمی‌خواهد به خاطر تجارت با ایران تحت قوانین آمریکا مورد بررسی قرار بگیرد. برای مثال هیچ کس نمی‌خواهد برای تجارت با کشورهایی که آمریکا از تجارت با آنها خوشحال نمی‌شود، در فرودگاه مورد بازخواست قرار بگیرد.</p>
      <p>او جمع‌بندی کرد: در نتیجه کشورهایی بسیار قدرتمند دارای انگیزه‌ای بسیار بسیار قدرتمند برای کنار گذاشتن استفاده از دلار هستند.</p>
      <p>او ادامه داد: ما نمی‌دانیم که پس از دلار چه ارزی حاکم خواهد شد اما مطمئنیم که وضعیت کنونی (دلار) ناپایدار است.</p>
    </article>
  </body>
</html>