<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/01/alapveto-valtozas-jott-a-legterben"/>
    <meta property="og:site_name" content="infostart"/>
    <meta property="article:published_time" content="2019-11-01T12:45:00+00:00"/>
    <meta property="og:title" content="Alapvető változás jött a légtérben"/>
    <meta property="og:description" content="November elejétől szabad útvonalon, korlátozások nélkül közlekedhetnek a repülőgépek Délkelet-Európában. A Hungarocontrol szerint az új forgalomszervezési koncepciónak köszönhetően jelentősen csökken a légiközlekedés ökológiai lábnyoma."/>
  </head>
  <body>
    <article>
      <h1>Alapvető változás jött a légtérben</h1>
      <address><time datetime="2019-11-01T12:45:00+00:00">01 Nov 2019, 12:45</time> by <a rel="author">Infostart</a></address>
      <h3>November elejétől szabad útvonalon, korlátozások nélkül közlekedhetnek a repülőgépek Délkelet-Európában. A Hungarocontrol szerint az új forgalomszervezési koncepciónak köszönhetően jelentősen csökken a légiközlekedés ökológiai lábnyoma.</h3>
      <p>2015 óta Magyarország légterén a repülőgépek a lehető legrövidebb útvonalon repülhetnek át, ennek köszönhetően nemcsak az üzemanyagfogyasztásuk csökken, hanem a légiközlekedés okozta környezeti terhelés is.</p>
      <p>Ezt a forgalomszervezési koncepciót a magyar légiforgalmi szolgálat együttműködésével már több éve alkalmazzák az éjszakai órákban Bulgária, Románia és Szlovákia légterében is.</p>
      <blockquote>November 7-étől pedig a bolgár, magyar és román légtérben a hét minden napján és a nap 24 órájában, a legrövidebb útvonalon, korlátozások nélkül közlekedhetnek a repülőgépek.</blockquote>
      <p>Az előzetes becslések szerint a SEE FRA-nak köszönhetően naponta átlagosan közel húszezer kilométerrel csökkenhet az átrepülő járatok útvonala, mindez napi 70 tonna üzemanyag-megtakarítást, 220 tonnával kevesebb széndioxid-kibocsátást és 23 órával kevesebb repülési időt jelenthet.</p>
      <p>
        <i>Nyitókép: Pixabay</i>
      </p>
    </article>
  </body>
</html>