<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/01/ksekinoun-simera-oi-endiameses-ekptoseis-2019-anoihta-ta-magazia/"/>
    <meta property="og:site_name" content="neolaia.gr"/>
    <meta property="article:published_time" content="2019-11-01T12:34:05+00:00"/>
    <meta property="og:title" content="Ξεκινούν σήμερα οι ενδιάμεσες εκπτώσεις 2019: Ανοιχτά τα μαγαζιά την Κυριακή;"/>
    <meta property="og:description" content="Πρεμιέρα κάνουν από σήμερα, Παρασκευή 1η Νοεμβρίου, οι ενδιάμεσες εκπτώσεις 2019, οι οποίες και θα διαρκέσουν για 15 μέρες, δηλαδή μέχρι και την Παρασκευή 15 Νοεμβρίου όπου θα είναι ανοιχτά τα καταστήματα."/>
  </head>
  <body>
    <article>
      <h1>Ξεκινούν σήμερα οι ενδιάμεσες εκπτώσεις 2019: Ανοιχτά τα μαγαζιά την Κυριακή;</h1>
      <h2>Τι πρέπει να προσέξετε από σήμερα που ξεκίνησαν οι ενδιάμεσες εκπτώσεις 2019</h2>
      <address><time datetime="2019-11-01T12:34:05+00:00">01 Nov 2019, 12:34</time> by <a rel="author">neolaia.gr Team</a></address>
      <p>Πρεμιέρα κάνουν από σήμερα, Παρασκευή 1η Νοεμβρίου, οι <b>ενδιάμεσες εκπτώσεις 2019, </b>οι οποίες και θα διαρκέσουν για 15 μέρες, δηλαδή<b> μέχρι και την Παρασκευή 15 Νοεμβρίου</b> όπου θα είναι ανοιχτά τα καταστήματα.</p>
      <p>Οι ημερομηνίες, λοιπόν, των μεγάλων προφορών και εκπτώσεων στα ελληνικά καταστήματα ξεκινούν από σήμερα με τις <b>ενδιάμεσες εκπτώσεις 2019,</b> ενώ πλησιάζει και η<b> Black Friday </b>και η <b>Cyber Monday, </b>εξίσου καλές ευκαιρίες του χρόνου για να εκμεταλλευτούμε προσφορές και να αποκτήσουμε πράγματα που χρειαζόμαστε σε πολύ χαμηλότερες τιμές.</p>
      <h4>Ανοιχτά τα μαγαζιά την Κυριακή 3 Νοεμβρίου;</h4>
      <p>Όπως επίσης έχει επισημάνει σε ανακοίνωσή του ο Εμπορικός Σύλλογος Αθηνών, υπάρχει η δυνατότητα της <b>προαιρετικής λειτουργίας των καταστημάτων</b> την προσεχή <b>Κυριακή 3 Νοεμβρίου</b>, με προτεινόμενο ωράριο λειτουργίας από <b>τις 11:00′ έως τις 18:00. </b></p>
      <h3>
        <a href="https://www.neolaia.gr/2019/10/08/anoihta-magazia-kiriaki-2019-deite-to-orario/">ΠΟΙΕΣ ΑΛΛΕΣ ΚΥΡΙΑΚΕΣ ΕΙΝΑΙ ΑΝΟΙΧΤΑ ΤΑ ΜΑΓΑΖΙΑ</a>
      </h3>
      <p>Ωστόσο, ακριβώς επειδή είναι περίοδος εκπτώσεων, καλό είναι οι καταναλωτές να είναι προσεκτικοί με κάποιες «παγίδες» που συχνά κρύβονται πίσω από τις προσφορές των καταστημάτων.</p>
      <p>
        <b>Σύμφωνα με τον Εμπορικό Σύλλογο Αθηνών, οι εμπορικές επιχειρήσεις θα πρέπει να δείξουν ιδιαίτερη προσοχή στα ακόλουθα:</b>
      </p>
      <p>-Η αναγραφή διπλής τιμής, δηλαδή της παλαιάς (διαγεγραμμένης) και της νέας τιμής όλων των ειδών που πωλούνται με έκπτωση είναι υποχρεωτική.</p>
      <p>-Επιτρέπεται και η αναγραφή και η εμπορική επικοινωνία ποσοστού έκπτωσης.</p>
      <p>-Εφόσον παρέχεται μειωμένη τιμή σε περισσότερα από το 60% του συνόλου των πωλούμενων ειδών, η επίδειξη του παρεχόμενου ποσοστού έκπτωσης επιβάλλεται, οπότε θα πρέπει να αναγράφεται στην προθήκη του καταστήματος και σε οποιαδήποτε άλλη εμπορική επικοινωνία.</p>
      <p>-Στην περίπτωση που υπάρχουν διαφορετικά ποσοστά έκπτωσης ανά κατηγορίες προϊόντων, θα πρέπει να αναγράφεται το εύρος του παρεχόμενου ποσοστού («από …. % έως …. %»).</p>
      <p>-Σε κάθε άλλη περίπτωση θα αναγράφεται ότι οι εκπτώσεις αφορούν επιλεγμένα είδη με αναφορά στο αντίστοιχο ποσοστό.</p>
      <p>-Οι καταστηματάρχες θα πρέπει, σε περίπτωση ελέγχου, να είναι σε θέση να αποδείξουν, ότι η παλαιά τιμή πώλησης που αναγράφεται στην πινακίδα, ανταποκρίνεται στην πραγματικότητα.</p>
      <h4>Θα είναι αυτές οι τελευταίες Ενδιάμεσες Εκπτώσεις;</h4>
      <p>Με ανακοίνωση που εξέδωσε την Τρίτη 22 Οκτωβρίου 2019, ο <b>Εμπορικός Σύλλογος Αθηνών</b> προτείνει να καταργηθούν οι ενδιάμεσες εκπτώσεις, επισημαίνοντας χαρακτηριστικά πως <i>«θέτοντας ως στόχο την αποκατάσταση της εύρυθμης λειτουργίας της αγοράς, έχει καταθέσει πρόταση άμεσης κατάργησης του θεσμού των ενδιάμεσων εκπτώσεων».</i></p>
      <p>Ταυτόχρονα, τονίζεται ότι οι ερχόμενες ενδιάμεσες εκπτώσεις 2019 ενδέχεται να είναι και οι τελευταίες και θα διεξαχθούν από την <b>1η έως και την 15η Νοεμβρίου 2019.</b></p>
      <p>Ο Εμπορικός Σύλλογος Αθηνών ενημερώνει παράλληλα ότι η «Black Friday» θα διεξαχθεί στις 29 Νοεμβρίου 2019, ενώ η «Cyber Monday» στις 2 Δεκεμβρίου 2019.</p>
      <p>
        <b>Η ανακοίνωση του Εμπορικού Συλλόγου Αθηνών:</b>
      </p>
      <p>
        <i>«Κατά τη διάρκεια των ενδιάμεσων εκπτώσεων εκτός από την αναγραφή της παλαιάς και της νέας μειωμένης τιμής των αγαθών και των υπηρεσιών που πωλούνται με έκπτωση, επιτρέπεται η αναγραφή και η εμπορική επικοινωνία του ποσοστού έκπτωσης.</i>
      </p>
      <p>
        <i>Στο διάστημα αυτό παρέχεται από το νόμο η δυνατότητα της προαιρετικής λειτουργίας των καταστημάτων την Κυριακή 3 Νοεμβρίου, με προτεινόμενο ωράριο λειτουργίας από τις 11:00′ έως τις 18:00′.</i>
      </p>
      <p>
        <i>Σας υπενθυμίζουμε ότι ο Εμπορικός Σύλλογος Αθηνών, εκφράζοντας την πλειοψηφία των μελών του και θέτοντας ως στόχο την αποκατάσταση της εύρυθμης λειτουργίας της αγοράς, έχει καταθέσει πρόταση άμεσης κατάργησης του θεσμού των ενδιάμεσων εκπτώσεων.</i>
      </p>
      <p>
        <i>Τέλος, επειδή σε πολλά χθεσινά ηλεκτρονικά δημοσιεύματα, αναρτήθηκαν εσφαλμένες πληροφορίες, σας ενημερώνουμε ότι η προωθητική ενέργεια της <b>«Black Friday» θα διεξαχθεί στις 29 Νοεμβρίου ενώ η «Cyber Monday» στις 2 Δεκεμβρίου».</b></i>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/01/formula-1-autoi-einai-oi-neoi-kanonismoi-gia-to-2021/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/01/trapezikes-synallages-xrewseis-peiraiws-kai-eurobank/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/01/to-proto-origen-the-city-oloklirothike-me-epitihia/"/>
        <a href="https://neolaia.gr/2019/11/01/ellada-meiosis-teknothesias/"/>
        <a href="https://neolaia.gr/2019/11/01/staseis-ergasias-anakoinwthikan-se-trena-kai-proastiako/"/>
      </related>
    </article>
  </body>
</html>