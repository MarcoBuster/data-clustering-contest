<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191101-velesova-nich-tradytsiyi-i-zaborony-ukrayinskogo-helovina/"/>
    <meta property="og:site_name" content="ФАКТИ"/>
    <meta property="article:published_time" content="2019-11-01T12:10:03+00:00"/>
    <meta property="og:title" content="Велесова ніч: традиції та заборони українського Хеловіна"/>
    <meta property="og:description" content="У Велесову ніч у дохристиянські часи українці закликали у свої оселі душі померлих родичів."/>
  </head>
  <body>
    <article>
      <h1>Велесова ніч: традиції та заборони українського Хеловіна</h1>
      <address>
        <time datetime="2019-11-01T12:10:03+00:00">01 Nov 2019, 12:10</time>
      </address>
      <p>У Велесову ніч у дохристиянські часи українці закликали у свої оселі душі померлих родичів.</p>
      <p>Велесова ніч або український Хеловін, за легендою, відзначали у ніч з 31 жовтня на 1 листопада.</p>
      <p>Коріння свята сягають у далеке язичницьке минуле Київської Русі та мають із західним Хеловіном низку істотних відмінностей.</p>
      <p>Язичницьке божество Велес вважали богом добробуту, покровителем мистецтва, таланту, щастя і любові, а ще волхвів і віщунів. Також Велес наглядав за худобою.</p>
      <p>У дохристиянські часи на Велесову ніч люди закликали до себе в будинок душі предків, бо вважалося, що саме в цю ніч вони приходять у наш світ, щоб відвідати нащадків.</p>
      <p>Українці у своїх оселях накривали стіл, за яким збиралися всією родиною на вечерю.</p>
      <p>
        <b>Читайте: </b>
        <a href="https://fakty.com.ua/ua/lifestyle/20191003-10-populyarnyh-kostyumiv-na-helovin-2019/">10 популярних костюмів на Хеловін 2019</a>
      </p>
      <h3>Традиції на Велесову ніч</h3>
      <ul>
        <li>Поставити біля вікна свічки, щоб підсвітити дорогу до будинку душам померлих.</li>
        <li>Залишити за столом окрему тарілку, куди покласти трохи їжі з кожної страви. На святковому вівтарі повинні бути яблука, гарбузи, кабачки і осінні квіти.</li>
        <li>У цей вечір поминання добрим словом згадувати предків – від найстаршого померлого родича до всіх решта.</li>
        <li>Просити у предків про допомогу, якщо вона потребує складного вирішення. Крім того, померлих родичів зазивали у сни.</li>
        <li>Написати бажання на папері та класти записку під голову перед сном.</li>
        <li>На ґанку і біля дверей залишати горобину, а під поріг сипати сіль. Це захист від нечистої сили.</li>
        <li>Перед тим, як сісти за стіл на вечерю, у будинку відкрити усі двері, щоб предки могли зайти і сісти поряд.</li>
        <li>Не можна давати гроші в борг, щоб не винести з будинку достаток на весь наступний рік.</li>
      </ul>
      <p>До слова, порівняйте традиції Велесової ночі з <a href="https://fakty.com.ua/ua/lifestyle/20191030-helovin-2019-istoriya-ta-tradytsiyi-svyata/">традиціями Хеловіна</a>, який відзначається у всьому світі також із 31 жовтня на 1 листопада.</p>
    </article>
  </body>
</html>