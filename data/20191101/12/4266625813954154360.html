<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/mayzhe_polovyna_nardepiv_slugy_narodu_ne_proyshly_elektronnu_reiestratsiyu__1681493"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T12:36:00+00:00"/>
    <meta property="og:title" content="Майже половина нардепів &quot;Слуги народу&quot; не пройшли електронну реєстрацію, - Волошин"/>
    <meta property="og:description" content="Народний депутат України від фракції &quot;Опозиційна платформа – За життя&quot; Олег Волошин повідомив, що від сьогодні нардепи будуть реєструватися залі карткою, а майже половина нардепів &quot;Слуги народу&quot; не пройшли електронну реєстрацію."/>
  </head>
  <body>
    <article>
      <h1>Майже половина нардепів "Слуги народу" не пройшли електронну реєстрацію, - Волошин</h1>
      <address>
        <time datetime="2019-11-01T12:36:00+00:00">01 Nov 2019, 12:36</time>
      </address>
      <p>
        <b>Народний депутат України від фракції "Опозиційна платформа – За життя" Олег Волошин повідомив, що від сьогодні нардепи будуть реєструватися залі карткою, а майже половина нардепів "Слуги народу" не пройшли електронну реєстрацію.</b>
      </p>
      <p>Про це він сказав під час спілкування з журналістами у кулуарах Верховної Ради, яке транслював телеканал <a href="https://zik.ua/">ZIK</a>.</p>
      <p>Олег Волошин розповів, що зміниться з початком реєстрації нардепів в залі карткою і чи буде введена чітка фіксація прогульників.</p>
      <p>"Ми все сьогодні бачили. Першими, хто не зареєструвався - це була фракція "Слуга народу". Розумієте, люди спершу дуже ретельно ставлять собі граблі, щоб потім на них наступити. Це прекрасно - 187 членів їх фракції з 245 зареєструвались сьогодні для участі у засіданні. Учора було багато законопроєктів з масою правок. Так от, за один вчорашній законопроєкт "Слуги народу" "наголосували" на зняття виплат. Я вважаю, що неголосування це не порушення. Робота депутата не просто нажимати кнопки, для цього там можна посадити мавпочку. Це цілком нормальна, логічна позиція", - сказав нардеп.</p>
      <p>Він додав, що виборці обрали не роботів, а людей, які працюють головою.</p>
      <p>"Спочатку була розумна ідея. Давайте карати тих депутатів, які тут не з’являються. Такі є, я ж не сперечаюсь і їх потрібно карати. Якщо людина тижнями не буває в Раді, то, звісно, він має втрачати гроші, які йому платять платники податків. Але якщо людина знаходиться у Верховній Раді і пропустив декілька голосувань, вийшовши в коридор з кимось поговорити, то вибачте дорогі виборці, ви сюди вибрали не роботів, ви вибрали людей, які думають і працюють головою і розуміють, коли їхнє голосування важливе, а коли – ні… Вони спершу щось запроваджують, потім бачать, що від цього страждають і потім починають розуміти, що прийняли якусь дурницю", - наголосив Волошин.</p>
      <figure>
        <iframe src="https://www.youtube.com/embed/XvoVHpPzAr8" width="640" height="360" data-service="Youtube" scrolling="no"/>
      </figure>
      <p><a href="https://zik.ua/news/2019/10/29/voloshyn_za_knopkodavstvo_treba_spershu_shtrafuvaty_a_potim_prytyagaty_do_1678787">Нагадаємо</a>, раніше народний депутат України від фракції "Опозиційна платформа – За життя" Олег Волошин заявив, що за кнопкодавство треба спершу штрафувати, а потім притягати до відповідальності.</p>
      <related>
        <h4>читайте також</h4>
        <a href="https://zik.ua/news/2019/11/01/renat_kuzmin_slugy_narodu__golovni_progulnyky_v_radi_1681485"/>
        <a href="https://zik.ua/news/2019/11/01/ya_nichogo_ne_chuv_pro_zarplaty_v_konvertah_nardepam__getmantsev_1681419"/>
        <a href="https://zik.ua/news/2019/10/18/vony_golosuyut_tak_yak_im_htos_skazav__voloshyn_pro_monobilshist_u_radi_1671087"/>
        <a href="https://zik.ua/news/2019/09/05/shufrych_prokomentuvav_napad_na_nardepa_voloshyna_1640471"/>
      </related>
    </article>
  </body>
</html>