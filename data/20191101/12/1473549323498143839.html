<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/pomorze,42/stargard-mezczyzni-zaatakowani-ostrym-narzedziem-policja-szuka-sprawcy,982176.html"/>
    <meta property="og:site_name" content="TVN24"/>
    <meta property="article:published_time" content="2019-11-01T12:46:00+00:00"/>
    <meta property="og:title" content="Dwaj mężczyźni zaatakowani ostrym narzędziem. Policja szuka sprawcy"/>
    <meta property="og:description" content="Mężczyźni w wieku 25 i 26 lat zostali zaatakowani ostrym narzędziem podczas bójki w Stargardzie (Zachodniopomorskie). Trafili do szpitala. Policja szuka teraz sprawcy."/>
  </head>
  <body>
    <article>
      <h1>Dwaj mężczyźni zaatakowani ostrym narzędziem. Policja szuka sprawcy</h1>
      <address><time datetime="2019-11-01T12:46:00+00:00">01 Nov 2019, 12:46</time> by <a rel="author">MAK/gp</a></address>
      <slideshow>
        <figure>
          <img src="https://r-scale-a0.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/681447af-1f21-42f0-9484-4614f74c63f4.jpg?type=1&amp;srcmode=0&amp;srcx=1/1&amp;srcy=37/100&amp;srcw=1/1&amp;srch=21/50&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/e068d7d7-d057-4ead-a2ea-ba363d332510-480p.mp4"/>
          <figcaption>Dwóch mężczyzn zranionych ostrym narzędziem. Policja szuka...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/b3855387-9a74-462c-b168-6db835405250-480p.mp4"/>
          <figcaption>Zaatakowani to mężczyźni w wieku 25 i 26 lat</figcaption>
        </figure>
        <figcaption>Dwóch mężczyzn zranionych ostrym narzędziem. Policja szuka sprawcy<cite>Foto: Stoją! Stargard | Video: tvn24</cite></figcaption>
      </slideshow>
      <h3>Mężczyźni w wieku 25 i 26 lat zostali zaatakowani ostrym narzędziem podczas bójki w Stargardzie (Zachodniopomorskie). Trafili do szpitala. Policja szuka teraz sprawcy.</h3>
      <related>
        <a href="https://www.tvn24.pl/wroclaw,44/w-centrum-miasta-napadli-pracownika-kantoru-ranili-go-nozem-i-ukradli-pol-miliona-zlotych,979470.html"/>
      </related>
      <p>Do ataku doszło w czwartek po godzinie 21 w pobliżu galerii handlowej. Policjanci zostali powiadomieni o pobiciu dwóch mężczyzn.</p>
      <p>- W trakcie zdarzenia sprawca użył najprawdopodobniej ostrego narzędzia - poinformował w piątek st. asp. Krzysztof Wojsznarowicz z Komendy Powiatowej Policji w Stargardzie.</p>
      <p>Ranni to mężczyźni w wieku 25 i 26 lat. Po bójce byli przytomni, ale musieli zostać przewiezieni do szpitala.</p>
      <h3>Policja szuka sprawcy</h3>
      <p>St. asp. Wojsznarowicz przekazał, że policjanci wyjaśniają okoliczności zdarzenia, rozmawiają ze świadkami i sprawdzają okoliczny monitoring.</p>
      <p>Jak ustalił reporter TVN24 Sebastian Napieraj, poszkodowani są właśnie przesłuchiwani. W czwartek było to niemożliwe ze względu na ich stan zdrowia.</p>
      <p>
        <i>
          <b>Jeśli chcielibyście nas zainteresować tematem związanym z Waszym regionem - czekamy na Wasze sygnały/materiały. Piszcie na <a href="mailto:Kontakt24@tvn.pl">Kontakt24@tvn.pl</a>.</b>
        </i>
      </p>
    </article>
  </body>
</html>