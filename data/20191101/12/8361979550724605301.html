<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/dtek-zavershiv-budivnictvo-vitryanoji-elektrostanciji-v-zaporizkiy-oblasti-novini-ukrajini-50051075.html"/>
    <meta property="og:site_name" content="НВ"/>
    <meta property="article:published_time" content="2019-11-01T12:27:00+00:00"/>
    <meta property="og:title" content="ДТЕК завершив будівництво Приморської вітряної електростанції потужністю 200 МВт"/>
    <meta property="og:description" content="Енергетичний холдинг ДТЕК олігарха Ріната Ахметова завершив будівництво Приморської вітряної електростанції в селі Ботієве Запорізької області потужністю 200 МВт."/>
  </head>
  <body>
    <article>
      <h1>ДТЕК завершив будівництво Приморської вітряної електростанції потужністю 200 МВт</h1>
      <h2>Енергетичний холдинг ДТЕК олігарха Ріната Ахметова завершив будівництво Приморської вітряної електростанції в селі Ботієве Запорізької області потужністю 200 МВт.</h2>
      <address>
        <time datetime="2019-11-01T12:27:00+00:00">01 Nov 2019, 12:27</time>
      </address>
      <p>Про це повідомляє агентство <a href="https://interfax.com.ua/">Інтерфакс-Україна</a>.</p>
      <p>Генеральний директор ДТЕК Максим Тимченко розповів журналістам, що інвестиції в проект склали 321 млн євро, з яких 180 млн євро - це кредитне фінансування від німецьких банків під гарантії зарубіжних експортно-кредитних агентств.</p>
      <p>Приморська ВЕС буде щорічно генерувати 700 млн кВт/год електроенергії. Вона складається з двох черг по 100 МВт кожна і налічує 52 вітротурбіни виробництва компанії General Electric.</p>
      <p>Під час будівництва другої черги станції українські підрядники отримали замовлення на 30 млн євро.</p>
      <p>Читайте також:<br/><a href="https://nv.ua/ukr/biz/markets/druga-za-potuzhnistyu-ses-v-yevropi-dtek-zapustiv-pokrovsku-sonyachnu-elektrostanciyu-novini-ukrajini-50051017.html">&amp;nbspДТЕК запустив другу за потужністю СЕС в Європі</a></p>
      <p>Раніше повідомлялося, що норвезька NBT AS і китайська China Electric Power Equipment and Technology Co., Ltd. підписали два контракти на <a href="https://nv.ua/ukr/biz/markets/v-ukrajini-pobuduyut-odin-z-naybilshih-vitroparkiv-v-yevropi-novini-ukrajini-50050680.html">будівництво вітроелектростанцій Зофія II і Зофія III в Запорізькій області</a>. Їх потужність складе 300 МВт, Зофія III - 450 МВт. Вони стануть найбільшим наземним вітропарком в Європі.</p>
    </article>
  </body>
</html>