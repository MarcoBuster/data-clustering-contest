<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/hyperx-a-tutto-gaming-10-milioni-di-cuffie-un-milione-di-tastiere-e-65-milioni-di-memorie/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-01T12:31:00+00:00"/>
    <meta property="og:title" content="HyperX a tutto gaming: 10 milioni di cuffie, un milione di tastiere e 65 milioni di memorie"/>
    <meta property="og:description" content="HyperX, brand gaming di Kingston, ha raggiunto molti traguardi importanti dalle memorie alle cuffie passando per le tastiere."/>
  </head>
  <body>
    <article>
      <h1>HyperX a tutto gaming: 10 milioni di cuffie, un milione di tastiere e 65 milioni di memorie</h1>
      <address><time datetime="2019-11-01T12:31:00+00:00">01 Nov 2019, 12:31</time> by <a rel="author">Jacopo Ferrante</a></address>
      <p><b>HyperX</b>, la divisione gaming di Kingston Technology, ha annunciato di aver <b>venduto più di 10 milioni di cuffie</b>.</p>
      <p>A partire dal 2014, quando il brand ha introdotto le prime cuffie Cloud, sono stati realizzati 30 differenti modelli tra cui possiamo ricordare le ottime <b>Cloud Alpha</b> (acquistabili <a href="https://toms.it/22bDh">a meno di 100 euro</a>) e le Cloud II, fino ad arrivare alla linea Cloud MIX per il mercato più generalista (disponibili <a href="https://toms.it/JZRYX">a circa 160 euro</a>).</p>
      <figure>
        <img src="https://www.tomshw.it/images/images/2019/10/hyperx-alloy-origins-55852.768x432.jpg"/>
      </figure>
      <p>Kingston vanta anche altri due importanti traguardi: ha spedito <b>oltre un milione di tastiere gaming e 65 milioni di moduli di memoria.</b></p>
      <p>HyperX è nota per la tastiera gaming meccanica <b>HyperX Alloy FPS </b>(<a href="https://toms.it/LrRoB">Amazon</a>), caratterizzata dagli <b>switch Cherry MX</b> e ha espanso da poco la linea con la <b>HyperX Alloy Origins </b><a href="https://toms.it/GN9TZ">(Amazon)</a> con switch proprietari, come spiegato in <a href="https://www.tomshw.it/hardware/hyperx-alloy-origins-arriva-con-switch-proprietari-red/">questa notizia</a>.</p>
      <p>Tra le memorie troviamo le RAM DDR4 Fury e Predator (come <a href="https://toms.it/Pbqh2">questo kit DDR4-3200 CL16</a>) che includono moduli con illuminazione LED RGB personalizzabile tramite il software Ngenuity.</p>
      <p>“HyperX continua a superare le nostre aspettative, in termini di vendite si è imposto sia come leader nelle cuffie per PC che come pioniere dell’industria gaming spedendo oltre 10 milioni di cuffie. I traguardi raggiunti con memorie e tastiere dimostrano come HyperX sia diventato un punto di riferimento nell’industria gaming”, ha dichiarato Mark Leathem, general manager di HyperX.</p>
    </article>
  </body>
</html>