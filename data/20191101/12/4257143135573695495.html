<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/01/hamarabb-erkeztek-az-orosz-utegek-a-torokokhoz"/>
    <meta property="og:site_name" content="infostart"/>
    <meta property="article:published_time" content="2019-11-01T12:17:00+00:00"/>
    <meta property="og:title" content="Hamarabb érkeztek az orosz ütegek a törökökhöz"/>
    <meta property="og:description" content="Befejeződött az Ankarának szánt orosz Sz-400-as légvédelmi rakétaütegek leszállítása."/>
  </head>
  <body>
    <article>
      <h1>Hamarabb érkeztek az orosz ütegek a törökökhöz</h1>
      <address><time datetime="2019-11-01T12:17:00+00:00">01 Nov 2019, 12:17</time> by <a rel="author">Infostart / MTI</a></address>
      <h3>Befejeződött az Ankarának szánt orosz Sz-400-as légvédelmi rakétaütegek leszállítása.</h3>
      <p>Oroszország határidő előtt befejezte az Sz-400-as légvédelmi rakétarendszer ütegeinek szállítását Törökországba - közölte Alekaszndr Mihejev, a haditechnikát exportáló Roszoboronekszport orosz állami vállalat vezérigazgatója pénteken újságírókkal.</p>
      <p>Emlékeztetett, az Sz-400-as négy üteg megvásárlásáról 2017-ben megkötött szerződés értéke 2,5 milliárd dollár. Ez minden idők legjelentősebb fegyvereladási üzlete Oroszország és egy NATO-tagország között, amely miatt az Egyesült Államok kizárta Törökországot az F-35-ös vadászgép-fejlesztési programjából.</p>
      <p>Hulusi Akar török védelmi miniszter csütörtökön közölte, hogy az Sz-400-asok rendszerbe állítását jövő tavaszig fogják előkészíteni.</p>
      <p>Mihejev beszámolt arról is, hogy a Roszoboronoekszport Indiában megnyitotta a világ első, a Kalasnyikov gépkarabélyok 200-as sorozatát gyártó közös vállalatot.</p>
    </article>
  </body>
</html>