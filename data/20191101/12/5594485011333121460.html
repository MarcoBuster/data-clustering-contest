<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/kostadin-kostadinov-shche-upravlyavam-chrez-pryaka-demokratsiya_news706676.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-01T12:18:00+00:00"/>
    <meta property="og:title" content="Костадин Костадинов: Ще управлявам чрез пряка демокрация"/>
    <meta property="og:description" content="&quot;Когато си тръгнат отвратените остават да управляват отвратителните&quot;. С тази мисъл на Радой Ралин, Костадин Костадинов описа настоящата политическа си"/>
  </head>
  <body>
    <article>
      <h1>Костадин Костадинов: Ще управлявам чрез пряка демокрация</h1>
      <address>
        <time datetime="2019-11-01T12:18:00+00:00">01 Nov 2019, 12:18</time>
      </address>
      <p>https://blitz.bg/politika/kostadin-kostadinov-shche-upravlyavam-chrez-pryaka-demokratsiya_news706676.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1572603115-kostadin-3.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572603114-pismo.jpg"/>
        </figure>
      </slideshow>
      <p>"Когато си тръгнат отвратените остават да управляват отвратителните". С тази мисъл на Радой Ралин, Костадин Костадинов описа настоящата политическа ситуация в България.<br/><br/>Във Варна по време на избори се появяват политически партии, които не съществуват реално в политическия живот на града. Те нямат офиси, нямат програма и визия за Варна, варненци не са чували никога за тях и за това ги наричат "фантоми".<br/><br/>Тези партии, обаче, включват съветници в общинския съвет, които "потъват" в Общината и през следващите четири години взимат решения, които обслужват интересите на този, който им е купил мястото.<br/><br/>По този начин те подкрепят властовата машина, за да извършва злоупотреби и кражби. <br/><br/>Как ще се справи с това беше въпрос, к зададен на кандидата за кмет на град Варна, Костадин Костадинов, по време на среща с граждани?<br/><br/>"За да решим този проблем предлага на варненци заедно да управляват Варна и да приложат така наречената "пряка демокрация". Във Варна има пет района:-Владислав Варненчик, Одесос, Приморски, Младост и "Аспарухово".<br/><br/>Тези райони, обаче се делят на десетки микрорайони. Някой от тях са отбелязани на картата, а други са устойчиви териториални образования със своя собствена идентичност. <br/><br/>Във всеки един от тези райони и микрорайони ще се направят обществени съвети, в които ще влязат всички активни граждани от съответния район и микрорайон.<br/><br/>Те ще имат възможност регулярно и постоянно да се срещат с мен като кмет на града и с моя екип. По този начин общинската администрация ще работи по-бързо и по-ефективно за гражданите.<br/><br/>Ще се съкратят сроковете за взимане на важните за града решения, които ще доведат до превръщането на Варна в един от най-добрите градове за живеене, но реално, а не само във представите на управляващите и техните приближени кръгове.<br/><br/>Така правото на гражданите да упражняват своята власт като участват във решението на важните за града въпроси ще бъде ежедневно, а не само по време на избори.<br/><br/>Ефективното постигане на решения за града е възможно с направата на експертни съвети, които да бъдат от граждански фигури, експерти, независими политически, но със своя професионална биография в града и страната. Такива  хора има във Варна. Нашият град е град с история, а варненци са хора с характер.<br/> </p>
      <figure>
        <img src="https://static.blitz.bg/documents/thumbnails/520/201911/1572603115-kostadin-3.jpg"/>
      </figure>
      <p>Основната ми цел е кмет, администрация и граждани да споделят управлението в ясно определена структурирана комуникация, подпомогнати от екипи от независими експерти. Вярвам че само така всеки от нас ще може да допринесе за развитието на града ни." - заяви Костадин Костадинов в отговор на поставения въпрос<br/>През изминалата предизборна надпревара личността на Костадинов рязко изгря на "политическата сцена" в града чрез силно заявена кандидатура за кмет по време на Местни избори 2019 г.<br/><br/>Председателят на "Възраждане" изпъкна сред конкурентите си с ясни приоритети, визия и ключови акценти в предизборната си програма, предлагащи решение на наболели за варненци въпроси. Това обедини гражданите на Варна, които са известни като хора с активна гражданска позиция и с нетърпимост към наглостта на управляващите.<br/><br/>Именно тези хора с характер и будност ще вземат решение кой да заеме кметския пост и кой да представя града в следващите четири години. Интересната политическа обстановка в града ще завърши в неделя като обществените нагласи сочат, че варненци ще се изправят и справят с настоящото статукво, избирайки за кмет Костадин Костадинов.<br/><br/>Кандидатът за кмет е подкрепен от опозиционни партии от целия политически спектър, но по-силна е подкрепата, която той получава от гражданите на Варна, които не се делят на партии, а се обединяват гласувайки за личност.<br/><br/>Костадин Костадинов получава и международна подкрепа от партии и институции, които изказват готовността си да работят с него като кмет и да развиват международни взаимоотношения с управляваната от него – Варна.<br/><br/>В централата на партия "Възраждане", на която Костадинов е председател, непрекъснато пристигат подкрепящи писма от международни организации и партии, споделиха от предизборния щаб на Костадинов.<br/> </p>
      <figure>
        <img src="https://static.blitz.bg/documents/thumbnails/520/201911/1572603114-pismo.jpg"/>
      </figure>
      <p><i><b>Писмо от Ласло Тороцкай, с което лидерът на унгарската партия "Наша Родина", изказва официалната си подкрепа за кандидатурата на Костадин Костадинов за кмет на Варна".</b></i><br/> </p>
      <p> </p>
    </article>
  </body>
</html>