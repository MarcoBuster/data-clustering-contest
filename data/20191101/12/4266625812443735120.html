<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/na_adminkordoni_z_krymom_pratsivnyky_fsb_rosii_shopyly_ukraintsya_i_kynuly_za_1681439"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T12:00:00+00:00"/>
    <meta property="og:title" content="На адмінкордоні з Кримом працівники ФСБ Росії схопили українця і кинули за ґрати"/>
    <meta property="og:description" content="Федеральна служба безпеки Російської Федерації затримала на в'їзді в анексований Крим громадянина України."/>
  </head>
  <body>
    <article>
      <h1>На адмінкордоні з Кримом працівники ФСБ Росії схопили українця і кинули за ґрати</h1>
      <address>
        <time datetime="2019-11-01T12:00:00+00:00">01 Nov 2019, 12:00</time>
      </address>
      <p>
        <b>Федеральна служба безпеки Російської Федерації затримала на в'їзді в анексований Крим громадянина України.</b>
      </p>
      <p>Про це повідомляє  <a href="https://ua.krymr.com/a/novyny-krymu-fsb-zatrymannia-na-adminkordoni-ukraintsia/30247674.html">Крим.Реалії</a>.</p>
      <p>Співробітники прикордонного управління російської ФСБ в анексованому Криму затримали на в'їзді на півострів громадянина України. Як стверджують у відомстві, затриманий «намагався потрапити в Крим під іншим прізвищем».</p>
      <p>За інформацією пресслужби прикордонного управління ФСБ, українця затримали на пункті пропуску в Армянську при перетині адмінкордону Криму з Херсонською областю.</p>
      <p>«Чоловік навмисне змінив свої установчі дані, звернувшись для цього до міграційної служби України та оформивши новий паспорт», – цитують ФСБ кримські і російські ЗМІ.</p>
      <p>У відомстві також зазначили, що «в'їзд українцеві в Росію заборонений до вересня 2020 року УФМС у Санкт-Петербурзі і Ленінградській області».</p>
      <p>Повідомляється, що стосовно затримано порушено кримінальну справу, а також обрано запобіжний захід у вигляді взяття під варту на два місяці.</p>
      <p>Підтвердження цієї інформації з інших джерел немає. Ім'я та прізвище затриманого українця не вказуються, його коментарі відсутні.</p>
      <p>Нагадаємо, у Черкаській області контррозвідники <a href="https://zik.ua/news/2019/10/30/sbu_zatrymala_agenta_fsb_rf_pid_chas_otrymannya_sekretnyh_dokumentiv_1680057">СБУ затримали агента російського ФСБ</a> під час отримання таємних матеріалів оборонної сфери нашої держави.</p>
      <p> </p>
      <p> </p>
      <p> </p>
      <related>
        <h4>читайте також</h4>
        <a href="https://zik.ua/news/2019/10/29/u_fsb_zayavyly_pro_zatrymannya_ukraintsya_z_boieprypasamy_na_kordoni_iz_1679031"/>
        <a href="https://zik.ua/news/2019/10/08/fsb_rf_zatrymala_ta_dopytala_krymskotatarskogo_pravozahysnyka__chubarov_1663027"/>
        <a href="https://zik.ua/news/2019/09/19/v_okupovanomu_krymu_fsb_znovu_provodyt_obshuky_u_krymskyh_tatar_1650253"/>
        <a href="https://zik.ua/news/2019/09/09/fsb_v_aneksovanomu_krymu_povidomylo_pro_zatrymannya_na_adminkordoni_dvoh_1642793"/>
      </related>
    </article>
  </body>
</html>