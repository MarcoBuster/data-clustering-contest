<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637340/%DA%A9%D8%B1%D9%87-%D8%B4%D9%85%D8%A7%D9%84%DB%8C-%D8%A2%D8%B2%D9%85%D8%A7%DB%8C%D8%B4-%D9%85%D9%88%D8%B4%DA%A9%DB%8C-%D8%A7%D8%AE%DB%8C%D8%B1-%D9%85%D9%88%D9%81%D9%82-%D8%A8%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-01T12:30:00+00:00"/>
    <meta property="og:title" content="کره شمالی: آزمایش موشکی اخیر موفق بود"/>
    <meta property="og:description" content="رسانه رسمی کره شمالی از موفقیت آزمایش‌ موشکی خبر داد که روز گذشته در محدوده دریای ژاپن انجام شد."/>
  </head>
  <body>
    <article>
      <h1>
        <a href="https://www.bultannews.com/fa/news/637340/%DA%A9%D8%B1%D9%87-%D8%B4%D9%85%D8%A7%D9%84%DB%8C-%D8%A2%D8%B2%D9%85%D8%A7%DB%8C%D8%B4-%D9%85%D9%88%D8%B4%DA%A9%DB%8C-%D8%A7%D8%AE%DB%8C%D8%B1-%D9%85%D9%88%D9%81%D9%82-%D8%A8%D9%88%D8%AF">کره شمالی: آزمایش موشکی اخیر موفق بود</a>
      </h1>
      <h2>رسانه رسمی کره شمالی از موفقیت آزمایش‌ موشکی خبر داد که روز گذشته در محدوده دریای ژاپن انجام شد.</h2>
      <address><time datetime="2019-11-01T12:30:00+00:00">01 Nov 2019, 12:30</time> by <a rel="author">بولتن نیوز | bultannews.com</a></address>
      <p> به گزارش بولتن نیوز، <b>کره شمالی</b> امروز جمعه <b>آزمایش پرتابگر</b> راکت‌های چند منظوره را که روز گذشته انجام شد، موفقیت‌آمیز اعلام کرد.</p>
      <p>این رسانه همچنین اعلام کرد آزمایش اخیر که پیرو آزمایش‌هایی از همین نوع در ماه‌های آگوست و سپتامبر انجام شد؛ نشانه پیشرفت توسعه تسلیحاتی پیونگ یانگ همزمان با بن‌بست مذاکرات کره شمالی- آمریکا است.</p>
      <p>کیم جونگ اون رهبر کره شمالی که بر ۲ آزمایش قبلی نظارت داشته است؛ از نتیجه آزمایش دیروز ابراز رضایت کرده و به دانشمندانی که در انجام آن دخیل بوده‌اند، تبریک گفته است.</p>
      <p>روز گذشته، ستاد مشترک ارتش کره جنوبی اعلام کرد کره شمالی دو شیء ناشناس به سمت <b>دریای ژاپن</b> شلیک کرده است.  </p>
      <p>کره شمالی در آغاز ماه جاری میلادی نیز اقدام به شلیک موشک از زیردریایی به سمت دریای ژاپن کرده بود.   </p>
    </article>
  </body>
</html>