<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/01/society/neo-peristatiko-vias-se-sxoleio-mathitis-ksylokopise-15xrono/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-01T12:15:03+00:00"/>
    <meta property="og:title" content="Νέο περιστατικό βίας σε σχολείο : Μαθητής ξυλοκόπησε 15χρονο"/>
    <meta property="og:description" content="Ένα ακόμη σοβαρό περιστατικό σχολικής βίας σημειώθηκε στις Κεραμειές στην Κεφαλονιά, όταν σύμφωνα με πληροφορίες μαθητής της 3ης Τάξης του Γυμνασίου ξυλοκοπήθηκε στο προαύλιο του σχολείου του μετά την λήξη των μαθημάτων την Τρίτη το μεσημέρι, από μαθητή άλλου σχολείου."/>
  </head>
  <body>
    <article>
      <h1>Νέο περιστατικό βίας σε σχολείο : Μαθητής ξυλοκόπησε 15χρονο</h1>
      <h2>Ένα ακόμη σοβαρό περιστατικό σχολικής βίας σημειώθηκε στις Κεραμειές στην Κεφαλονιά, όταν σύμφωνα με πληροφορίες μαθητής της 3ης Τάξης του Γυμνασίου ξυλοκοπήθηκε στο προαύλιο του σχολείου του μετά την λήξη των μαθημάτων την Τρίτη το μεσημέρι, από μαθητή άλλου σχολείου.</h2>
      <address><time datetime="2019-11-01T12:15:03+00:00">01 Nov 2019, 12:15</time> by <a rel="author">ΤοΒΗΜΑ Team</a></address>
      <p>Ένα ακόμη σοβαρό περιστατικό σχολικής βίας σημειώθηκε στις Κεραμειές στην Κεφαλονιά, όταν σύμφωνα με πληροφορίες μαθητής της 3ης Τάξης του Γυμνασίου ξυλοκοπήθηκε στο προαύλιο του σχολείου του μετά την λήξη των μαθημάτων την Τρίτη το μεσημέρι, από μαθητή άλλου σχολείου.</p>
      <p>Οπως αναφέρει το inkefalonia.gr, μαθητής της Α’ Λυκείου, εισήλθε στον χώρο του Γυμνασίου των Κεραμειών, όπου φέρεται να χτύπησε τον 15χρονο, ο οποίος λίγο αργότερα μεταφέρθηκε στο Γενικό Νοσοκομείο Κεφαλονιάς, όπου νοσηλεύτηκε τραυματισμένος στο πρόσωπο.</p>
      <p>
        <a href="https://www.in.gr/2019/11/01/greece/diagnostika-kentra-louketo-apo-tis-21-noemvriou-megali-talaiporia-gia-tous-asfalismenous/">Διαβάστε ακόμη : Διαγνωστικά Κέντρα - Λουκέτο από τις 21 Νοεμβρίου – Μεγάλη ταλαιπωρία για τους ασφαλισμένους</a>
      </p>
      <h3>Υπέβαλε μήνυση ο πατέρας του θύματος</h3>
      <p>Αξίζει να σημειωθεί ότι ο μαθητής που ξυλοκόπησε συμμαθητή του μέχρι και το περασμένο καλοκαίρι φοιτούσε στο Γυμνάσιο των Κεραμειών.</p>
      <p>Κατόπιν μήνυσης που υπέβαλε ο πατέρας του μαθητή που τραυματίστηκε, ο ανήλικος μαθητής συνελήφθη με την διαδικασία του αυτοφώρου και την Πέμπτη το πρωί οδηγήθηκε στον Εισαγγελέα Πλημμελειοδικών Κεφαλονιάς.</p>
      <p>Εχει ήδη δοθεί και εντολή από τον Διευθυντή Δευτεροβάθμιας Εκπαίδευσης Κεφαλονιάς και Ιθάκης κ. Δημήτρη Μαρκάτο προς τους διευθυντές των δύο σχολείων, να πράξουν τα δέοντα σύμφωνα με την κείμενη νομοθεσία και η υπόθεση να διερευνηθεί σε βάθος.</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>