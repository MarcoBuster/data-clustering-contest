<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/prognoz-i-stavka-vorskla-desna-past-ponovyt-suhu-seriyu/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-01T12:23:00+00:00"/>
    <meta property="og:title" content="Прогноз і ставка. «Ворскла» – «Десна»: Паст поновить «суху» серію"/>
    <meta property="og:description" content="13-й тур УПЛ розпочнеться 2 листопада двома матчами, стартовий свисток у яких пролунає одночасно. У Полтаві місцевий клуб, що перебуває у «підвалі» турнірної таблиці, зіграє з чернігівською «Десною». Одному з лідерів першості після трьох поспіль матчів із пропущеними голами вже час зіграти надійно у захисті."/>
  </head>
  <body>
    <article>
      <h1>Прогноз і ставка. «Ворскла» – «Десна»: Паст поновить «суху» серію</h1>
      <address><time datetime="2019-11-01T12:23:00+00:00">01 Nov 2019, 12:23</time> by <a rel="author">Анатолій Плохотнюк</a></address>
      <p>13-й тур УПЛ розпочнеться 2 листопада двома матчами, стартовий свисток у яких пролунає одночасно. У Полтаві місцевий клуб, що перебуває у «підвалі» турнірної таблиці, зіграє з чернігівською «Десною». Одному з лідерів першості після трьох поспіль матчів із пропущеними голами вже час зіграти надійно у захисті.</p>
      <p>
        <b>14:00, 02 лис 2019</b>
      </p>
      <h3>«Ворскла»</h3>
      <p>«Зелено-білі» нарешті здобули першу перемогу за більш ніж два останніх місяці, перегравши у середу із мінімальним рахунком 1:0 «Колос». Але цей результат не додав залікових балів у «скарбничку» полтавського клубу через те, що команди з’ясовували стосунки у 1/8 фіналу Кубку України.</p>
      <p>Справи ж у чемпіонаті у полтавців кепські, як і раніше. Минулими вихідними підопічні Віталія Косовського розгромно програли «Зорі» у Запоріжжі. Вже у першому таймі гості пропустили двічі, а на початку другого залишилися у чисельній меншості через вилучення Баєнка. Луганці без особливих зусиль забили ще два голи, завдавши «Ворсклі» шостої поразки у семи останніх турах Favbet Ліги.</p>
      <p>На домашній арені серія «ворсклян» без перемог складає вже чотири матчі. За цей період вони поступилися «Олександрії» та «Динамо». Ще двічі звели до нічиїх з однаковим рахунком 1:1 зустрічі з «Дніпром-1» та «Маріуполем».</p>
      <h3>«Десна»</h3>
      <p>Олександр Рябоконь також вивів свій клуб до чвертьфіналу національного кубку. Чернігівцям було трішки легше, оскільки їх суперником серед тижня був один з аутсайдерів Першої ліги «Миколаїв». Наставник гостьового клубу використав можливості для ротації стартового складу, давши можливість проявити себе декільком гравцям резерву. Гості здобули вольову перемогу із рахунком 4:2. Дублем відзначився Картушов, ще по голу забили Калітвінцев та Філіппов.</p>
      <p>У 12-му турі «Десна» гостювала у Львові, де не залишила шансів «синьо-золотим левам», обігравши їх 4:1. Вже у перші десять хвилин чернігівці забили двічі, а наприкінці першої половини зустрічі довели рахунок до крупного. На 46-й хвилині Хльобас забив свій другий гол у зустрічі, а господарям поля вдалося відзначитись лише одним результативним ударом у відповідь.</p>
      <p>Таким чином, «Десна» здобула п’яту перемогу у шести виїзних матчах. Єдиної поразки зазнали у Запоріжжі від «Зорі».</p>
      <p>У 2-му турі поточного чемпіонату чернігівський клуб вперше переміг «Ворсклу» у офіційних матчах (2:0).</p>
      <p>Зустріч через дискваліфікацію пропустять Баєнко та Васін – гравці полтавського клубу, які забили два єдиних гола «Ворскли» у останніх семи турах. Та й одна з найкращих захисних ланок УПЛ останнім часом щось дуже багато допускає помилок. Очікую на перемогу гостей із рахунком 1:0 чи 2:0, а для ставки оберу індивідуальний тотал господарів поля менше (0.5).</p>
      <related>
        <a href="https://bookmaker-ratings.com.ua/konkurs-favoryt-tyzhnya-do-matchiv-ligy-chempioniv/#comment-69995"/>
      </related>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/votford-chelsi-prognoz-i-stavka-ivana-gromikova/"/>
        <a href="https://bookmaker-ratings.com.ua/tips/arsenal-vulverhempton-prognoz-i-stavka-ivana-gromikova/"/>
        <a href="https://bookmaker-ratings.com.ua/tips/superekspres-na-uyik-end-grayemo-koefitsiyent-9-12/"/>
      </related>
    </article>
  </body>
</html>