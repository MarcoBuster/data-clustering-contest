<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/kazusat-brekzit-britanskoto-pravitelstvo-zashtiti-sporazumenieto-sled-kritika-ot-strana-na-tramp.html"/>
    <meta property="og:site_name" content="bTV Новините"/>
    <meta property="article:published_time" content="2019-11-01T12:34:00+00:00"/>
    <meta property="og:title" content="Казусът „Брекзит”: Британското правителство защити споразумението след критики от Тръмп"/>
    <meta property="og:description" content="Той заяви, че САЩ не могат да сключат търговска сделка с Великобритания, съгласно споразумението за оттегляне на Борис Джонсън с ЕС"/>
  </head>
  <body>
    <article>
      <h1>Казусът „Брекзит”: Британското правителство защити споразумението след критики от Тръмп</h1>
      <h2>Той заяви, че САЩ не могат да сключат търговска сделка с Великобритания, съгласно споразумението за оттегляне на Борис Джонсън с ЕС</h2>
      <address><time datetime="2019-11-01T12:34:00+00:00">01 Nov 2019, 12:34</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Британското правителство защити споразумението за брекзит след критика от страна на американския президент Доналд Тръмп.</p>
      <p>Тръмп заяви, че Съединените щати не могат да сключат търговска сделка с Великобритания, съгласно споразумението за оттегляне на Борис Джонсън с Европейския съюз.</p>
      <p>От "Даунинг стрийт" обаче отговориха, че текстът, който все още не е одобрен от британския парламент, означава, че Лондон може да договаря собствени сделки за свободна търговия по целия свят, от които всяка част на Обединеното кралство да има полза. Словесната битка за световната търговия се разрази, след като Тръмп гостува в радиопредаването на Найджъл Фараж.</p>
      <p>„Ние искаме да правим търговия с Великобритания и те искат да правят търговия с нас. За да бъда честен с вас, тази сделка, според някои части от сделката, не можете да го направите, не можете да търгувате. А смятам, че обемът на търговията със Съединените щати може да е много по-голям от този в Евросъюза”, заяви Доналд Тръмп – президент на САЩ.</p>
    </article>
  </body>
</html>