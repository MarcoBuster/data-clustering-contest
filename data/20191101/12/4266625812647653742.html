<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/myr_na_donbasi__shlyah_do_uspishnoi_ukrainy_de_budut_zhyty_zamozhni_lyudy__1681475"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T12:46:00+00:00"/>
    <meta property="og:title" content="Мир на Донбасі — шлях до успішної України, де будуть жити заможні люди, - Льовочкін"/>
    <meta property="og:description" content="Розведення сил на Донбасі – це єдиний шлях до миру, а мир – єдиний шлях до успішної України."/>
  </head>
  <body>
    <article>
      <h1>Мир на Донбасі — шлях до успішної України, де будуть жити заможні люди, - Льовочкін</h1>
      <address>
        <time datetime="2019-11-01T12:46:00+00:00">01 Nov 2019, 12:46</time>
      </address>
      <p>
        <b>Розведення сил на Донбасі – це єдиний шлях до миру, а мир – єдиний шлях до успішної України.</b>
      </p>
      <p>Про це під час брифінгу у Верховній Раді, який транслювався в ефірі телеканалу <a href="https://zik.ua/">ZIK</a>, заявив народний депутат, фракція «Опозиційна платформа – За життя» Сергій Льовочкін.</p>
      <figure>
        <iframe src="https://www.youtube.com/embed/-qMZ6_Tu6eg" width="640" height="360" data-service="Youtube" scrolling="no"/>
      </figure>
      <p>Журналістка поцікавилася, яким він бачить шлях подальшої реінтеграції непідконтрольних регіонів Донбасу і встановлення миру. У відповідь пан Льовочкін сказав, що розведення військ відбувається дуже повільно – це треба робити швидше.</p>
      <p>«Політична воля для цього повинна бути, тоді все буде йти вперед. Тут ми абсолютно підтримуємо президента Зеленського, але хочемо, щоб все відбувалося швидше, і це можливо, якщо будуть відповідні кроки з боку більшості правлячої партії», - зазначив народний обранець.</p>
      <p>Він зауважив, що його політсила буде стимулювати владу, щоб процес розведення продовжувався.</p>
      <p>«Ми до нього ставимося позитивно, тому що це єдиний шлях до миру, а мир – це єдиний шлях до успішної України, в якій будуть жити заможні люди. Іншого шляху немає. Нам потрібно робити все для того, аби мир відбувся якомога швидше і розведення військ – це складова частина, яка стоїть попереду, і ми будемо стимулювати владу, аби вона приймала всі необхідні рішення», - констатував Сергій Льовочкін.</p>
      <p>Нагадаємо, 29 жовтня, о 12:00, <a href="https://zik.ua/news/2019/10/29/u_shtabi_oos_pidtverdyly_pochatok_rozvedennya_u_zolotomu_1678857">почався процес дзеркального розведення сил</a> на ділянці №2, що поблизу населеного пункту Золоте-4 в Луганській області.</p>
      <p>Більше на цю тему читайте тут: «<a href="https://zik.ua/news/2019/10/30/rozvedennya_syl_u_zolotomu4_chomu_uspishne_vykonannya_tsyh_domovlenostey_nese_1679995">Розведення сил у Золотому-4: Все, що потрібно знати про мирне врегулювання конфлікту на Донбасі</a>».</p>
      <related>
        <h4>читайте також</h4>
        <a href="https://zik.ua/news/2019/10/29/opozytsiyna_platforma__za_zhyttya_vitaie_pochatok_protsesu_rozvedennya_viysk_v_1678925"/>
        <a href="https://zik.ua/news/2019/10/27/katsman_vlada_maie_kozhnogo_dnya_zaymatysya_vstanovlennyam_myru_1677571"/>
        <a href="https://zik.ua/news/2019/10/23/lyudy_na_nepidkontrolnyh_terytoriyah_vzhe_pyat_rokiv_ne_otrymuyut_pensii__1674605"/>
        <a href="https://zik.ua/news/2019/10/12/vyborchym_protsesom_na_donbasi_mayut_keruvaty_ukrainski_chynovnyky__ssha_v_1666507"/>
      </related>
    </article>
  </body>
</html>