<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/protest-na-zhurnalisti-pred-parlamenta.html"/>
    <meta property="og:site_name" content="bTV Новините"/>
    <meta property="article:published_time" content="2019-11-01T12:47:00+00:00"/>
    <meta property="og:title" content="Протест на журналисти пред парламента"/>
    <meta property="og:description" content="Акцията премина под надслов „Не убивайте журналистиката в България”"/>
  </head>
  <body>
    <article>
      <h1>Протест на журналисти пред парламента</h1>
      <h2>Акцията премина под надслов „Не убивайте журналистиката в България”</h2>
      <address><time datetime="2019-11-01T12:47:00+00:00">01 Nov 2019, 12:47</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/01/jurnalisti_protest_1572603779-1.mp4"/>
      </figure>
      <p>В Деня на народните будители журналисти излязоха на протест пред парламента.</p>
      <p>Организатор на демонстрацията в подкрепа на свободата на словото беше Управителният съвет на Съюза на българските журналисти. Акцията премина под надслов ''Не убивайте журналистиката в България''.</p>
      <p>„Основните искания са за защита правата на журналистите - единен трудов договор, който защитава правата и регламентира задължения на журналисти и работодатели, тук има само в обществените медии”, заяви Снежана Тодорова, председател на УС на СБЖ.<br/><br/>„Протестираме за правото на българската журналистика да бъде журналистика. Журналистиката трябва да бъде активна, критична, това е ролята на журналистика. Който не мърда, не чува веригите си. Най-вече журналистиката трябва да бъде защитена като фундамент на демокрацията”, каза Къдринка Къдринова, журналист.</p>
    </article>
  </body>
</html>