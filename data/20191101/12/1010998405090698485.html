<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/mestnite2019/9000-policai-shte-badat-angazhirani-s-ohranata-na-balotazha-v-nedelja.html"/>
    <meta property="og:site_name" content="bTV Новините"/>
    <meta property="article:published_time" content="2019-11-01T12:19:00+00:00"/>
    <meta property="og:title" content="9000 полицаи ще бъдат ангажирани с охраната на балотажа в неделя"/>
    <meta property="og:description" content="Над 7 хиляди секции ще бъдат охранявани"/>
  </head>
  <body>
    <article>
      <h1>9000 полицаи ще бъдат ангажирани с охраната на балотажа в неделя</h1>
      <h2>Над 7 хиляди секции ще бъдат охранявани</h2>
      <address><time datetime="2019-11-01T12:19:00+00:00">01 Nov 2019, 12:19</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/01/mvr_1572603226-1.mp4"/>
      </figure>
      <p>9000 полицаи ще бъдат ангажирани с охраната на балотажа в неделя. Те са по-малко от първия тур, но и броят на секциите е по-малък.</p>
      <p>Над 7 хиляди секции ще бъдат охранявани. От МВР съобщават, че ако идват повече сигнали в изборния ден от ромски махали, има достатъчно ресурс, за да се пренасочат полицаи натам.</p>
      <p>Ако хората са си загубили документите, пак ще могат да гласуват. Ще трябва да си извадят удостоверение, което ще важи само в изборния ден.</p>
      <p>„Всяка една секция се охранява с униформен служител или оперативен като неговата основна задача е да наблюдава самото място – изборната секция, отвън”, заяви Тодор Гребенаров, ГДНП.</p>
      <p>„Всеки български гражданин, който желае да упражни правото си на глас, може да си получи издадената лична карта. Ако е установил, че си е изгубил, повредил или е унищожена личната карта, можа да посети звената за документи за самоличност, да подаде заявление за издаване на лична карта и да получи удостоверение, което важи само в изборния ден за гласуване”, обясни Светла Ценева, дирекция "Лични документи".</p>
      <p>От СДВР съобщиха, че охраната в столицата ще остане същата, както е била на първия тур – около 1600 души ще бъдат ангажирани с вота в София. </p>
    </article>
  </body>
</html>