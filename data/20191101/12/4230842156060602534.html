<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191101-vlada-rozglyadaye-dekilka-kontseptsij-zaprovadzhennya-podvijnogo-gromadyanstva-prystajko/"/>
    <meta property="og:site_name" content="ФАКТИ"/>
    <meta property="article:published_time" content="2019-11-01T12:24:27+00:00"/>
    <meta property="og:title" content="Влада розглядає декілька концепцій запровадження подвійного громадянства – Пристайко"/>
    <meta property="og:description" content="Влада в Україні зараз займається напрацюванням концепцій запровадження подвійного громадянства в Україні."/>
  </head>
  <body>
    <article>
      <h1>Влада розглядає декілька концепцій запровадження подвійного громадянства – Пристайко</h1>
      <address>
        <time datetime="2019-11-01T12:24:27+00:00">01 Nov 2019, 12:24</time>
      </address>
      <p>Влада в Україні зараз займається напрацюванням концепцій запровадження подвійного громадянства в Україні.</p>
      <p>Міністр закордонних справ Вадим Пристайко заявив, що українська влада зараз розглядає концепції запровадження подвійного громадянства в Україні.</p>
      <blockquote>– Я би сказав, що зараз відбувається напрацювання концепції. Запропоновано декілька концепцій. Концепції іноді складні, іноді цікаві. Наприклад, вихід на подвійне громадянство у двосторонніх відносинах із країною. Тобто, це буде визнаватись тими країнами, які готові до цього один на один із нами, на двосторонній основі.<br/>Можливе більш широке залучення українців за кордоном. Наприклад, документ, який ми зараз видаємо, документ закордонного українця, також буде братись до уваги, – каже міністр.</blockquote>
      <p>Він додав, що до цього процесу залучені дуже багато українських органів: і міграційна служба, і СБУ, і прикордонники, і МЗС.</p>
      <p>
        <b>Читайте: </b>
        <a href="https://fakty.com.ua/ua/ukraine/20190813-zelenskyj-sprostyv-otrymannya-gromadyanstva-ukrayiny-dlya-inozemtsiv/">Зеленський спростив отримання громадянства України для іноземців</a>
      </p>
      <p>Також Пристайко зауважив, що надалі у розгляданні концепції запровадження подвійного громадянства братиме участь депутатський корпус.</p>
      <blockquote>– Щоб вони стали частиною процесу, тобто передати вже наші напрацювання далі до депутатів, – сказав міністр.</blockquote>
      <p>За словами Пристайка, є дуже багато інституцій, які мають висловитись про цю ідею – і нині “відбуваються дискусії між ними”.</p>
      <p>Нагадаємо, що раніше віцепрем’єр-міністр із питань європейської та євроатлантичної інтеграції України Дмитро Кулеба заявив, що <a href="https://fakty.com.ua/ua/ukraine/20191020-ukrayina-maye-uzakonyty-podvijne-gromadyanstvo-kuleba/">Україна повинна узаконити подвійне громадянство.</a></p>
    </article>
  </body>
</html>