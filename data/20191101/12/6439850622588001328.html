<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/457896/%E0%A6%AD%E0%A6%BE%E0%A6%B0%E0%A6%A4-%E0%A6%B8%E0%A6%AB%E0%A6%B0%E0%A7%87-%E0%A6%9C%E0%A6%BE%E0%A6%B0%E0%A7%8D%E0%A6%AE%E0%A6%BE%E0%A6%A8-%E0%A6%9A%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%B8%E0%A7%87%E0%A6%B2%E0%A6%B0-%E0%A6%AE%E0%A7%87%E0%A6%B0%E0%A6%95%E0%A7%87%E0%A6%B2"/>
    <meta property="og:site_name" content="Daily Janakantha"/>
    <meta property="article:published_time" content="2019-11-01T12:09:00+00:00"/>
    <meta property="og:title" content="ভারত সফরে জার্মান চ্যান্সেলর মেরকেল"/>
    <meta property="og:description" content="অনলাইন ডেস্ক ॥ ভারতে সফর করছেন জার্মান চ্যান্সেলর অ্যাঞ্জেলা মেরকেল। শুক্রবার দিল্লিতে প্রধানমন্ত্রী নরেন্দ্র মোদির সঙ্গে বৈঠক করবেন তিনি। বৃহস্পতিবার রাতে রাজধানী দিল্লিতে পা রাখেন মেরকেল। তার এই সফরে জার্মানি এবং ভারতের মধ্যে ২০টি চুক্তি স্বাক্ষর হওয়ার কথা রয়েছে। চলতি বছর এ নিয়ে পঞ্চমবারের মতো এই ..."/>
  </head>
  <body>
    <article>
      <h1>ভারত সফরে জার্মান চ্যান্সেলর মেরকেল</h1>
      <address>
        <time datetime="2019-11-01T12:09:00+00:00">01 Nov 2019, 12:09</time>
      </address>
      <figure>
        <img src="http://www.dailyjanakantha.com/files/201911/1572613786_10.jpg"/>
      </figure>
      <p>অনলাইন ডেস্ক ॥ ভারতে সফর করছেন জার্মান চ্যান্সেলর অ্যাঞ্জেলা মেরকেল। শুক্রবার দিল্লিতে প্রধানমন্ত্রী নরেন্দ্র মোদির সঙ্গে বৈঠক করবেন তিনি। বৃহস্পতিবার রাতে রাজধানী দিল্লিতে পা রাখেন মেরকেল।</p>
      <p>তার এই সফরে জার্মানি এবং ভারতের মধ্যে ২০টি চুক্তি স্বাক্ষর হওয়ার কথা রয়েছে। চলতি বছর এ নিয়ে পঞ্চমবারের মতো এই দুই নেতার সাক্ষাত হচ্ছে।</p>
      <p>শুক্রবার খুব ব্যস্ত সময় কাটাবেন মেরকেল। সকালে তাকে রাষ্ট্রপতি ভবনে আনুষ্ঠানিকভাবে স্বাগত জানানো হবে। সেখানে প্রধানমন্ত্রী মোদি তাকে অভ্যর্থনা জানাবেন। এরপর তিনি রাজঘাটে মহত্মা গান্ধী স্মৃতিসৌধে যাবেন।</p>
      <p>রাজধানী দিল্লিতে ইন্ডিয়া-জার্মানি ইন্টার-গভর্নমেন্টাল কনসালটেশনের (আইজিসি) পঞ্চম সভায় অংশ নেবেন মেরকেল। পররাষ্ট্র মন্ত্রণালয়ের মুখপাত্র রাবিশ কুমার এক টুইট বার্তায় এ বিষয়টি নিশ্চিত করেছেন।</p>
      <p>সন্ধ্যায় প্রেসিডেন্ট রামনাথ কোবিন্দের সঙ্গে সাক্ষাত করবেন মেরকেল। এরপর তিনি প্রধানমন্ত্রী মোদির সঙ্গে বৈঠক করবেন। তাদের এই বৈঠকে দু'দেশের বিভিন্ন বিষয় নিয়ে আলোচনা হবে।</p>
    </article>
  </body>
</html>