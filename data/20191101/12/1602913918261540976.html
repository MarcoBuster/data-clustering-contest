<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/burse-fonduri-mutuale/producatorul-de-bere-martens-galati-si-a-adancit-pierderile-cu-66-in-primele-noua-luni-din-2019-la-7-7-mil-lei-18527692"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-01T12:59:11+00:00"/>
    <meta property="og:title" content="​Producătorul de bere Martens Galaţi şi-a adâncit pierderile cu 66% în primele nouă luni din 2019, la 7,7 mil. lei"/>
    <meta property="og:description" content="Producătorul de bere Martens din Galaţi (MABE) şi-a adâncit pierderile cu 66% în primele nouă luni din 2019, până la 7,7 mil. lei, la afaceri de 17,4 mil. lei, minus 18,3%, potrivit datelor din raportul trimestrial al companiei."/>
  </head>
  <body>
    <article>
      <h1>​Producătorul de bere Martens Galaţi şi-a adâncit pierderile cu 66% în primele nouă luni din 2019, la 7,7 mil. lei</h1>
      <address><time datetime="2019-11-01T12:59:11+00:00">01 Nov 2019, 12:59</time> by <a rel="author" href="https://www.zf.ro/autor/tibi-oprea" target="_blank">Tibi Oprea</a></address>
      <p>Producătorul de bere Martens din Galaţi (MABE) şi-a adâncit pierderile cu 66% în primele nouă luni din 2019, până la 7,7 mil. lei, la afaceri de 17,4 mil. lei, minus 18,3%, potrivit datelor din raportul trimestrial al companiei.</p>
      <p>B2: 640x160_adtext (2016) - thinkdigital_ro.zf.ro.HiTech.640x160_adtext</p>
      <p>Compania şi-a diminuat veniturile din exploatare în perioada ianuarie-septembrie 2019 cu aproape 5 milioane de lei, până la 18,1 milioane lei, în timp ce cheltuielile aferente exploatării s-au redus în perioada menţionată cu 2,7 mil. lei, la 23,9 mil. lei, astfel că rezultatul din exploatare a fost pierdere mai mare cu 2,2 mil. lei faţă de perioada ianuarie-septembrie 2018, de 5,8 mil. lei.</p>
      <p>Martens Galaţi, cu 1,8 milioane lei capitalizare, este controlată de managerul de investiţii Bockhold, care are un pachet de 67,6% din producătorul de bere. Acţiunile companiei se tranzacţionează pe segmentul alternativ AeRO de la BVB pe rulaje modice.</p>
    </article>
  </body>
</html>