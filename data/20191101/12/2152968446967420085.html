<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/01/radev-obrazovanite-dvijat-sveta-napred-prosvetitelite-dyrjavata.428176"/>
    <meta property="og:site_name" content="Dnes.bg"/>
    <meta property="article:published_time" content="2019-11-01T12:15:00+00:00"/>
    <meta property="og:title" content="Радев: Образованите движат света напред, просветителите - държавата"/>
    <meta property="og:description" content="Той отвори вратите на Президентството на 1 ноември | Dnes.bg"/>
  </head>
  <body>
    <article>
      <h1>Радев: Образованите движат света напред, просветителите - държавата</h1>
      <h2>Той отвори вратите на Президентството на 1 ноември</h2>
      <address><time datetime="2019-11-01T12:15:00+00:00">01 Nov 2019, 12:15</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000251206-middle.jpg"/>
        </figure>
        <p>Снимка: Димитър Кьосемарлиев, Dnes.bg</p>
        <p>1<a href="https://www.dnes.bg/politika/2019/11/01/radev-obrazovanite-dvijat-sveta-napred-prosvetitelite-dyrjavata.428176,image2#photo">2</a><a href="https://www.dnes.bg/politika/2019/11/01/radev-obrazovanite-dvijat-sveta-napred-prosvetitelite-dyrjavata.428176,image3#photo">3</a><a href="https://www.dnes.bg/politika/2019/11/01/radev-obrazovanite-dvijat-sveta-napred-prosvetitelite-dyrjavata.428176,image4#photo">4</a><a href="https://www.dnes.bg/politika/2019/11/01/radev-obrazovanite-dvijat-sveta-napred-prosvetitelite-dyrjavata.428176,image5#photo">5</a><a href="https://www.dnes.bg/politika/2019/11/01/radev-obrazovanite-dvijat-sveta-napred-prosvetitelite-dyrjavata.428176,image6#photo">6</a><a href="https://www.dnes.bg/politika/2019/11/01/radev-obrazovanite-dvijat-sveta-napred-prosvetitelite-dyrjavata.428176,image7#photo">7</a><a href="https://www.dnes.bg/politika/2019/11/01/radev-obrazovanite-dvijat-sveta-napred-prosvetitelite-dyrjavata.428176,image8#photo">8</a><a href="https://www.dnes.bg/politika/2019/11/01/radev-obrazovanite-dvijat-sveta-napred-prosvetitelite-dyrjavata.428176,image9#photo">9</a><a href="https://www.dnes.bg/politika/2019/11/01/radev-obrazovanite-dvijat-sveta-napred-prosvetitelite-dyrjavata.428176,image10#photo">10<br/></a>Постиженията на просветителския и на свободолюбивия дух са в основата на нашата памет и държавност, а образованите и почтените личности движат света напред. Това каза  президентът Румен Радев в обръщение в Гербовата зала на "Дондуков" 2 към ръководители на културни институции и дейци в областта на науката, образованието, културата и изкуството в Деня на народните будители.</p>
        <p>"На Вас, днешните будители, представители на културни и просветни институции и организации искам да благодаря за честта да отбележим заедно този ден и за посланието и за родолюбието и просвещението като стожери на националното единство", обърна се към тях президента.</p>
        <p>Преди срещата на държавния глава с ръководители на културни институции, общественици и дейци в областта на науката, образованието, културата и изкуството, пред сградата на президентската институция се състоя традиционната церемония по издигане на националното знаме.</p>
        <p>Президентът и върховен главнокомандващ на Въоръжените сили Румен Радев прие почетния строй на Националната гвардейска част и поздрави гвардейците с празника. </p>
        <p>А администрацията на президента за поредна година отвори врати за гражданите от 10:30 до 16:30 часа на 1 ноември</p>
        <p>Посетителите ще имат възможност да разгледат Гербовата зала на "Дондуков" 2, кабинетите на Радев и Йотова, Огледалната зала и президентската библиотека.</p>
        <p>Специален акцент в празничния ден е експонираният в Гербовата зала първи препис на "История славянобългарска", направен от Софроний Врачански само три години след завършването на оригинала от Паисий Хилендарски през 1762 г.</p>
      </anchor>
    </article>
  </body>
</html>