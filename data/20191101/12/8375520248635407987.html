<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/pershiy-v-ukrajini-metodichniy-posibnik-z-navchannya-rozmovnomu-ivritu-preskonferenciya-636995.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-01T12:05:26+00:00"/>
    <meta property="og:title" content="Перший в Україні методичний посібник з навчання розмовному івриту (пресконференція)"/>
    <meta property="og:description" content="Посібник є узагальненням досвіду Всеукраїнського проекту «Клуб розмовного івриту «А поговорити?!», учасники якого розробили і апробували нову методику навчання івриту"/>
  </head>
  <body>
    <article>
      <h1>Перший в Україні методичний посібник з навчання розмовному івриту (пресконференція)</h1>
      <address>
        <time datetime="2019-11-01T12:05:26+00:00">01 Nov 2019, 12:05</time>
      </address>
      <h4>Посібник є узагальненням досвіду Всеукраїнського проекту «Клуб розмовного івриту «А поговорити?!», учасники якого розробили і апробували нову методику навчання івриту</h4>
      <p>1 листопада в прес-центрі ІА «Главком» (Шовковична, 8/20) проходить презентація першого в Україні методичного посібника з навчання розмовному івриту.</p>
      <p>Запрошені гості: Світлана Кузьміна, директор Інституту філології та журналістики Таврійського національного університету імені В.І. Вернадського; Олена Заславська, виконавчий директор Сіоністської Федерації України, ініціатор і керівник програми «Клуб розмовного івриту «А поговорити?»; Ксенія Єрофеєва, упорядник видання, викладач і модератор клубу розмовного івриту «А поговорити?».</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FGlavcom.ua%2Fvideos%2F2425136697731069%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>У жовтні 2019 р. виходить друком перший в Україні методичний посібник з навчання розмовному івриту, який став результатом співпраці Таврійського національного університету імені В. І. Вернадського, Сіоністської федерації України, Асоціації єврейських організацій та общин України (ВААД). Посібник є узагальненням досвіду Всеукраїнського проекту «Клуб розмовного івриту «А поговорити?!», учасники якого розробили і апробували нову методику навчання івриту.</p>
      <p>На відміну від традиційного ізраїльського підходу, головну увагу вони приділяють не механічному запам’ятовуванню, а творчому засвоєнню граматичних або словесних конструкцій у спонтанному мовленні.</p>
      <p>Крім загального обґрунтування своєї концепції, автори дають практичні поради щодо створення унікальної, теплої атмосфери, визначення тематики для обговорення, яка дозволяє включитись у розмову студентам з різним словниковим запасом і різного рівня володіння мовою.</p>
      <p>У виданні також представлено кількарічний досвід організації Клубів розмовного івриту «А поговорити?!» в Києві, Чернівцях, Маріуполі з прикладами планів зустрічей, завдань, темами і питаннями, текстами пісень на івриті.</p>
      <related>
        <a href="https://glavcom.ua/vinnytsia/news/vinnichanam-prezentuvali-knigu-pro-pochatok-rosiysko-ukrajinskoji-viyni-636467.html"/>
        <a href="https://glavcom.ua/news/sencov-prezentuvav-svoyu-novu-knigu-627125.html"/>
        <a href="https://glavcom.ua/news/posolstvo-izrajilyu-v-ukrajini-vidnovlyuje-robotu-pislya-protestu-636906.html"/>
      </related>
    </article>
  </body>
</html>