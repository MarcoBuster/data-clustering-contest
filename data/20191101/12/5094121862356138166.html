<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/prazske-hrbitovy-zustanou-kolem-dusicek-otevrene-dele-20191101.html"/>
    <meta property="og:site_name" content="Deník.cz"/>
    <meta property="article:published_time" content="2019-11-01T12:08:00+00:00"/>
    <meta property="og:title" content="Pražské hřbitovy zůstanou kolem Dušiček otevřené déle"/>
    <meta property="og:description" content="Všichni, kdo budou chtít vzpomenout na zesnulé, budou moci od 1. do 3. listopadu navštívit pražské hřbitovy až do 18.00 hodin. Prodlouženou otevírací dobu chce město zajistit také v dalších letech a vyjít tak vstříc všem, kteří se z práce nedostanou dříve. Do večerních hodin zůstane po tyto dny otevřených všech 29 hřbitovů, které spravuje metropole."/>
  </head>
  <body>
    <article>
      <h1>Pražské hřbitovy zůstanou kolem Dušiček otevřené déle</h1>
      <address><time datetime="2019-11-01T12:08:00+00:00">01 Nov 2019, 12:08</time> by <a rel="author">Richard Šedý</a></address>
      <p>„Zapálit svíčku a vzpomenout na své blízké chceme umožnit Pražanům v památeční dny co nejdéle. Kvůli bezpečnosti a až na dvě výjimky chybějícího osvětlení se většina hřbitovů zavírá v době, kdy řada lidí teprve končí v práci, zajistili jsme ale, aby každý rok na dny okolo Památky všech věrných zemřelých bylo možné navštívit pražské hřbitovy až do 18 hodin,“ řekla radní pro sociální politiku a zdravotnictví Milena Johnová.</p>
      <figure>
        <img src="https://g.denik.cz/113/e1/2422354-praha-olsanske-hrbitovy-dusicky-pamatka-zesnulych-pieta-hrbitov-vzpominka_denik-150-3x2.jpg"/>
      </figure>
      <aside>
        <a href="https://prazsky.denik.cz/z-regionu/v-metropoli-vyjde-pronajem-hrobu-ctyrikrat-draz-nez-je-prumer-ceska-20191030.html">V metropoli vyjde pronájem hrobu čtyřikrát dráž, než je průměr Česka Přečíst článek ›</a>
      </aside>
      <p>Olšany, Ďáblice, Vinohrady, Hostivař, Břevnov a ostatní hřbitovy Správy pražských hřbitovů budou otevřeny až do 18.00 hodin, Vyšehradský hřbitov bude navíc 2. listopadu otevřen až do 19.30 hodin.</p>
      <p>V sobotu od 17.00 hodin bude kardinál Dominik Duka sloužit slavnostní bohoslužbu věnovanou památce zemřelých v bazilice sv. Petra a Pavla na Vyšehradě. Od 15.00 hodin se uskuteční vzpomínková mše v kapli sv. Václava na Vinohradském hřbitově a ve stejný čas dušičková pobožnost na Olšanských hřbitovech u centrálního kříže.</p>
      <figure>
        <img src="https://g.denik.cz/63/09/praha-dusicky-olsanske-hrbitovy-2-listopad-14_denik-150-3x2.jpg"/>
      </figure>
      <aside>
        <a href="https://prazsky.denik.cz/zpravy_region/hrbitovy-v-metropoli-ohlidaji-straznici-na-konich-i-psovodi-20191024.html">Hřbitovy v metropoli ohlídají strážníci na koních i psovodi Přečíst článek ›</a>
      </aside>
    </article>
  </body>
</html>