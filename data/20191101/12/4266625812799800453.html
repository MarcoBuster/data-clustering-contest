<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/rada_pryznachyla_na_4_grudnya_parlamentski_sluhannya_na_temu_zemelnoi_1681459"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T12:09:00+00:00"/>
    <meta property="og:title" content="Рада призначила на 4 грудня парламентські слухання на тему земельної реформи"/>
    <meta property="og:description" content="Верховна Рада України ухвалила проєкт постанови №2251 про проведення парламентських слухань на тему: &quot;Земельна реформа: вітчизняна модель обігу земель сільськогосподарського призначення&quot; (4 грудня 2019 року)."/>
  </head>
  <body>
    <article>
      <h1>Рада призначила на 4 грудня парламентські слухання на тему земельної реформи</h1>
      <address>
        <time datetime="2019-11-01T12:09:00+00:00">01 Nov 2019, 12:09</time>
      </address>
      <p>
        <b>Верховна Рада України ухвалила проєкт постанови №2251 про проведення парламентських слухань на тему: "Земельна реформа: вітчизняна модель обігу земель сільськогосподарського призначення" (4 грудня 2019 року).</b>
      </p>
      <p>Трансляцію наживо веде телеканал ZIK.</p>
      <p>За відповідне рішення проголосували 318 народних депутатів.</p>
      <p>Як зазначається у пояснювальній записці, метою парламентських слухань є привернення уваги органів виконавчої влади, органів місцевого самоврядування, політичних партій, громадськості, експертного середовища до проблемних питань обігу земель сільськогосподарського призначення в Україні.</p>
      <p>Завданням слухань є залучення до обговорення вітчизняної моделі обігу земель сільськогосподарського призначення представників центральних і місцевих органів виконавчої влади, органів місцевого самоврядування, аграрних асоціацій, громадських організацій, профільних міжнародних організацій, науковців, експертів, власників та користувачів земель сільськогосподарського призначення, політиків та широкої громадськості.</p>
      <p>Автор проєкту постанови (фракція "Слуга народу") пропонує провести слухання 4 грудня.</p>
      <p>Онлайн-трансляція ранкового засідання парламенту доступна за <a href="https://zik.ua/news/2019/11/01/rankove_zasidannya_verhovnoi_rady__onlayntranslyatsiya_1681065">посиланням</a>.</p>
      <related>
        <h4>читайте також</h4>
        <a href="https://zik.ua/news/2019/11/01/komitet_rekomenduie_radi_uhvalyty_zakonoproiekt_pro_uchnivskyy_sport_1681445"/>
        <a href="https://zik.ua/news/2019/10/30/monobilshist_ne_bazhaie_provodyty_zhodnyh_referendumiv__nardep_savchuk_1679775"/>
        <a href="https://zik.ua/news/2019/09/18/rada_provede_parlamentski_sluhannya_shchodo_priorytetiv_ekologichnoi_polityky_1649389"/>
        <a href="https://zik.ua/news/2019/09/03/rabinovych_z_trybuny_vr_zaklykav_vynesty_na_referendum_pytannya_znyattya_1639099"/>
      </related>
    </article>
  </body>
</html>