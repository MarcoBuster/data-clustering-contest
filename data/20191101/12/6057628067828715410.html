<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/afrika/20191101-cafke-wani-fasto-da-ya-daure-mutane-da-sarka-cocinsa"/>
    <meta property="og:site_name" content="RFI"/>
    <meta property="article:published_time" content="2019-11-01T12:00:30+00:00"/>
    <meta property="og:title" content="An cafke wani fasto da ya daure mutane da sarka a cocinsa"/>
    <meta property="og:description" content="Rundunar ‘yan sandan Najeriya ta cafke wani fasto bisa zargin sa da hannu wajen daure wasu mutane da sarka a wani coci da aka mayar da shi sansanin azabtar da jama’a jihar Lagos da ke kudancin kasar."/>
  </head>
  <body>
    <article>
      <h1>An cafke wani fasto da ya daure mutane da sarka a cocinsa</h1>
      <address><time datetime="2019-11-01T12:00:30+00:00">01 Nov 2019, 12:00</time> by <a rel="author">Michael Kuduson</a></address>
      <p>
        <b>Rundunar ‘yan sandan Najeriya ta cafke wani fasto bisa zargin sa da hannu wajen daure wasu mutane da sarka a wani coci da aka mayar da shi sansanin azabtar da jama’a jihar Lagos da ke kudancin kasar.</b>
      </p>
      <p>‘Yan sandan sun ceto mutane 15 cikin mari a samamen da suka kai harabar cocin da aka tsare su.</p>
      <p>Wasu bayanai na cewa, akwai wadanda suka shafe shekaru biyar suna shan azaba a wannan sansani.</p>
      <p>A cewar ‘yan sandan, sun kai samamen ne biyo bayan tsaegunta musu da aka yi cewa wani fasto yana gana wa wasu azaba a wani sansani.</p>
      <p>Samamen da ‘yan sanda suka kai harabar cocin faston a yankin Isheri Osun na jihar Legas ya kai ga cafke faston mai suna Sunday Joseph, wanda ya saka mutane 15 cikin mari.</p>
      <p>Bugu da kari, an cafke wasu mutum 10 wanda ma’aikata ne a cocin, wadanda ke taimaka wa faston wajen gana wa mutanen azaba.</p>
    </article>
  </body>
</html>