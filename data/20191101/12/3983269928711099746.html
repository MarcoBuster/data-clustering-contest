<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/el-joventut-fitxa-perrin-bufford-per-palliar-la-baixa-de-shaun-dawson/noticia/2960228/"/>
    <meta property="og:site_name" content="CCMA"/>
    <meta property="article:published_time" content="2019-11-01T12:40:22+00:00"/>
    <meta property="og:title" content="El Joventut fitxa Perrin Bufford per pal·liar la baixa de Shaun Dawson"/>
    <meta property="og:description" content="L'aler nord-americà, de 25 anys, firma fins a final de temporada per cobrir la baixa de Shawn Dawson per lesió"/>
  </head>
  <body>
    <article>
      <h1>El Joventut fitxa Perrin Bufford per pal·liar la baixa de Shaun Dawson</h1>
      <h2>L'aler nord-americà, de 25 anys, firma fins a final de temporada per cobrir la baixa de Shawn Dawson per lesió</h2>
      <address><time datetime="2019-11-01T12:40:22+00:00">01 Nov 2019, 12:40</time> by <a rel="author">esport3</a></address>
      <p>El Joventut de Badalona s'ha mogut de pressa un cop confirmada la gravetat de la lesió de <b>Shawn Dawson</b>, que <a href="https://www.ccma.cat/esport3/shawn-dawson-es-torna-a-lesionar-de-gravetat-i-estara-de-sis-a-vuit-mesos-de-baixa/noticia/2959731/">estarà entre sis i vuit mesos de baixa per lesió</a>. L'equip verd-i-negre ha anunciat la contractació del nord-americà Perrin Bufford, de 25 anys i 1,98, fins al juny del 2020.</p>
      <p>Bufford prové de la Lliga xinesa, on jugava amb el <b>Fujian Sturgeon</b>, i pot jugar tant d'aler com d'escorta. Amb una trajectòria que l'ha portat a diferents països, com Itàlia, Austràlia, Turquía o Puerto Rico, l'aler d'Alabama <b>va destacar al campionat rus amb l'Avtodor Saratov</b>, la passada temporada. Allà va arribar a ser inclòs en l'equip ideal de la competició després <b>d'anotar una mitjana de 16,6 punts i 6,8 rebots</b> per partit. A la FIBA Europe Cup va obtenir registres similars.   </p>
      <p><b>Jordi Martí</b>, director esportiu de la Penya, ha valorat la incorporació de Bufford: </p>
      <blockquote>"És un jugador similar a Dawson, pot jugar d'aler i d'escorta, té molta energia, fa punts més enllà de la línia de tres, pot penetrar, té bon físic i és molt competitiu. Aquest és un dels factors que ens han convençut per fer el moviment."</blockquote>
      <p> </p>
    </article>
  </body>
</html>