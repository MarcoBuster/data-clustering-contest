<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/pogoda-v-ukrajini-na-vihidnih-poteplishaye-50051089.html"/>
    <meta property="og:site_name" content="НВ"/>
    <meta property="article:published_time" content="2019-11-01T12:25:00+00:00"/>
    <meta property="og:title" content="Погода на вихідні: синоптики прогнозують потепління"/>
    <meta property="og:description" content="На вихідні холодне повітря почне відступати на схід, а з південного заходу Європи в Україну переміститься більш тепла повітряна маса."/>
  </head>
  <body>
    <article>
      <h1>Погода на вихідні: синоптики прогнозують потепління</h1>
      <h2>На вихідні холодне повітря почне відступати на схід, а з південного заходу Європи в Україну переміститься більш тепла повітряна маса.</h2>
      <address>
        <time datetime="2019-11-01T12:25:00+00:00">01 Nov 2019, 12:25</time>
      </address>
      <p>Про це повідомляє <a href="https://interfax.com.ua/">Інтерфакс-Україна</a> з посиланням на Укргідрометцентр.</p>
      <p>Очікується посилення вітру в більшості областей, крім сходу, а також невеликий дощ місцями на заході і півночі країни.</p>
      <p>2 листопада — без опадів, лише в західних областях вдень місцями невеликий дощ. Вітер південний, 7−12 м/с, вдень на Правобережжі пориви 15−20 м/с.</p>
      <p>Температура вночі 0−5° морозу, вдень 4−9° тепла; в східній частині вночі 7−12° морозу, вдень 1−6° тепла; на Закарпатті та крайньому півдні країни вночі від 3° тепла до 2° морозу, вдень 6−11° тепла.</p>
      <p>3 листопада в західних і місцями в північних областях невеликий дощ, на решті території без опадів.</p>
      <p>Вітер південний, 7−12 м/с, крім більшості західних і східних областей, пориви 15−20 м/с.</p>
      <p>Температура вночі 0−5° тепла, вдень 7−12°, на півдні Одеської області, Закарпатті та Прикарпатті до 16° тепла; в східній частині вночі 3−8° морозу, вдень 4−9° тепла.</p>
      <p>У Києві вночі в неділю невеликий дощ, вдень без опадів. Вітер південний, 7−12 м/с, місцями пориви 15−20 м/с. Температура вночі 3−5° тепла, вдень 10−12°.</p>
    </article>
  </body>
</html>