<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637333/%D8%AA%D9%88%D8%B2%DB%8C%D8%B9-%D9%86%D8%B1%D8%AE%D9%86%D8%A7%D9%85%D9%87%E2%80%8C%D9%87%D8%A7%DB%8C-%D8%B3%D8%A8%D8%B2-%D9%88-%D8%A2%D8%A8%DB%8C-%D8%AF%D8%B1-%D9%86%D8%A7%D9%86%D9%88%D8%A7%DB%8C%DB%8C%E2%80%8C%D9%87%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-01T12:05:00+00:00"/>
    <meta property="og:title" content="توزیع نرخنامه‌های سبز و آبی در نانوایی‌ها"/>
    <meta property="og:description" content="رئیس اتاق اصناف تهران،از توزیع نرخ‌نامه‌های سبز و آبی‌ برای نانوایی‌های دولتی و آزادپز خبر داد و گفت:سهمیه آرد نانوایان متخلف قطع می‌شود."/>
  </head>
  <body>
    <article>
      <h1>
        <a href="https://www.bultannews.com/fa/news/637333/%D8%AA%D9%88%D8%B2%DB%8C%D8%B9-%D9%86%D8%B1%D8%AE%D9%86%D8%A7%D9%85%D9%87%E2%80%8C%D9%87%D8%A7%DB%8C-%D8%B3%D8%A8%D8%B2-%D9%88-%D8%A2%D8%A8%DB%8C-%D8%AF%D8%B1-%D9%86%D8%A7%D9%86%D9%88%D8%A7%DB%8C%DB%8C%E2%80%8C%D9%87%D8%A7">توزیع نرخنامه‌های سبز و آبی در نانوایی‌ها</a>
      </h1>
      <h2>رئیس اتاق اصناف تهران،از توزیع نرخ‌نامه‌های سبز و آبی‌ برای نانوایی‌های دولتی و آزادپز خبر داد و گفت:سهمیه آرد نانوایان متخلف قطع می‌شود.</h2>
      <address><time datetime="2019-11-01T12:05:00+00:00">01 Nov 2019, 12:05</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، قاسم نوده فراهانی از توزیع<b> نرخ‌نامه‌های نان</b> در <b>نانوایی‌های دولتی و آزادپز</b> خبر داد و گفت: با هماهنگی‌های صورت گرفته از سوی اتاق اصناف تهران با اتحادیه‌های نانوایی، نرخنامه نان بر اساس مصوبات وزارت صنعت، معدن و تجارت تهیه شده و در دو رنگ سبز و آبی در نانوایی‌هایی دولتی و یارانه‌ای نصب خواهد شد.</p>
      <p>رئیس اتاق اصناف تهران از توزیع نرخ‌نامه‌ها در تمام نانوایی‌ها خبر داد و افزود: از روز یکشنبه هفته پیش رو(۱۲ آبان ۹۸) هر نانوایی که این نرخ‌نامه را نصب نکرده باشد، جریمه خواهد شد.</p>
      <p>وی تصریح کرد: اگر واحدهای نانوایی، نرخنامه را در معرض دید عموم مردم قرار ندهند، اخطار دریافت خواهند کرد و در ادامه، چنانچه بازرسان به نانوایی‌ها مراجعه کرده و نرخنامه جلوی دید مردم قرار نداشته باشد، به قطع سهمیه آرد نانوایی منجر خواهد شد.</p>
      <p>به گفته نوده فراهانی، قیمت‌های مصوب ستاد تنظیم بازار برای نان‌های یارانه‌ای و آزادپز کاملا مشخص است و البته اولویت پخت در نانوایی‌ها هم با نان‌های ساده است.</p>
      <p>وی اظهار داشت: مردم باید تخلفات مرتبط را به شماره تلفن ۱۲۴ یا اپلکیشن اعلام نرخ کالا و خدمات که از سوی وزارت صنعت، معدن و تجارت طراحی شده است، اطلاع دهند.</p>
      <figure>
        <img src="https://www.bultannews.com/files/fa/news/1398/8/10/1189902_807.jpg"/>
      </figure>
      <figure>
        <img src="https://www.bultannews.com/files/fa/news/1398/8/10/1189903_472.jpg"/>
      </figure>
      <p> </p>
      <p>تمامی واحدهای صنفی دارای مجوز مکلف به اجرای جداول فوق الذکر با رعایت نکات زیر هستند:</p>
      <p>۱- نانوایان مکلفند نان را با اولویت ساده عرضه نمایند.</p>
      <p>۲- ارائه نان با کیفیت مطلوب</p>
      <p>۳- رعایت کامل وزن چانه خکیر با رعایت حداکثر (۲%+-) از وزن مصوب الزامی است.</p>
      <p>۴- حداکثر نرخ کنجد برای نان سنگک و بربری، یک رو ۵۰۰۰ ریال تعیین می‌گردد.</p>
      <p>۵- ارائه نان با افزودنیهای مجاز بیش از حد معمول و یا وزن بیشتر بنا به درخواست مشتری مجاز است.</p>
      <p>۶- در صورت عدم رعایت هر یک از موارد فوق طبق قانون رسیدگی خواهد شد.</p>
      <p>۷- ملاک وزن نان سنگک، نان گرم است.</p>
      <p>۸- سفارش نا های رژیمی و خشک خارج از شمول وزن هستند.</p>
      <p>تلفن رسیدگی به شکایات : بازرسی سازمان صمت استان تهران بصورت شبانه روزی ۱۲۴ و تلفن بازرسی اتحادیه : ۷۷۵۰۳۳۱۳ است.</p>
    </article>
  </body>
</html>