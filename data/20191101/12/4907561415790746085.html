<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yeni-delhide-hava-kirliligi-nedeniyle-egitime-ara-verildi-2216317"/>
    <meta property="og:site_name" content="Posta"/>
    <meta property="article:published_time" content="2019-11-01T12:35:17+00:00"/>
    <meta property="og:title" content="Yeni Delhi’de hava kirliliği nedeniyle eğitime ara verildi"/>
    <meta property="og:description" content="Hindistan’ın başkenti Yeni Delhi’de hava kirliliği baş edilemeyecek boyuta gelince eğitime salı gününe kadar ara verildi..."/>
  </head>
  <body>
    <article>
      <h1>Yeni Delhi’de hava kirliliği nedeniyle eğitime ara verildi</h1>
      <address>
        <time datetime="2019-11-01T12:35:17+00:00">01 Nov 2019, 12:35</time>
      </address>
      <h3>Hindistan’ın başkenti Yeni Delhi’de hava kirliliği baş edilemeyecek boyuta gelince eğitime salı gününe kadar ara verildi...</h3>
      <p>
        <b>
          <i><a href="https://www.posta.com.tr/haberler/hindistan">Hindistan</a>’ın başkenti <a href="https://www.posta.com.tr/haberler/yeni">Yeni</a> <a href="https://www.posta.com.tr/haberler/delhi">Delhi</a>’de hava kalitesinin tehlikeli seviyeye düşmesi sebebiyle 5 Kasım Salı gününe değin eğitime ara verildiği bildirildi.</i>
        </b>
      </p>
      <p>Hindistan basınındaki haberlere göre, Delhi Eyalet Başbakanı Arvind Kejriwal, Twitter’dan yaptığı açıklamada, "Delhi’deki <a href="https://www.posta.com.tr/haberler/hava-kirliligi">hava kirliliği</a> seviyesi çok yükseldi. Bu nedenle 5 Kasım’a kadar okulların kapalı kalmasına karar verildi." ifadelerini kullandı.</p>
      <p>Şehrin adeta "gaz odası" halini aldığını belirten Kejriwal, öğrencilerin hava kirliliğinden asgari düzeyde etkilenmesi için okul yönetimlerinden açık hava etkinliklerini ve spor faaliyetlerini 5 Kasım’a kadar durdurmalarının talep edildiğini belirtti.</p>
      <figure>
        <img src="https://i.pstimaj.com/img/75/640x0/5dbc2633ae298b2aedc1e2e0"/>
      </figure>
      <p>
        <sup>
          <b>Yeni Delhi'de çocuklara maske dağıtılıyor</b>
        </sup>
      </p>
      <p>Kejriwal, halkın açık alanlarda spor yapmaması tavsiyesinde bulunarak, hava kirliliği seviyesi azalıncaya kadar bu duruma dikkat edilmesi gerektiğini kaydetti.</p>
      <h3>Hava kirliliği seviyesi "tehlikeli" düzeyde</h3>
      <p>Başkentteki 37 hava kalitesi izleme istasyonunun tamamı hava kalitesi indeksini 400’ün üzerinde gösterirken, bazı bölgelerde bu seviyenin 700’ün üzerine çıkarak tehlikeli seviyeye geldiği bildirilmişti.</p>
      <p>Çevre eyaletlerde yakılan anızlar sebebiyle başkentteki hava kirliliğinin iki katına çıktığı bilgisini paylaşan Kejriwal, özel ve devlet okullarındaki öğrencilere bu sabah maske dağıtıldığını belirtmişti.</p>
      <p>Haryana ve Pencap eyaletlerinde yakılan anızlara, Işık Bayramı Diwali Festivali sırasında yoğun olarak patlatılan havai fişekler ve yakılan kutlama ateşleri eklenince, Yeni Delhi’deki hava kalitesi çok düşük seviyeye inmişti.</p>
      <figure>
        <img src="https://i.pstimaj.com/img/75/640x0/5dbc264066a97cde4bde2dee"/>
      </figure>
      <p>Dünya Sağlık Örgütünün geçen yıl yayımladığı verilere göre, dünyada hava kirliliğinin en fazla olduğu 10 şehir Hindistan’da bulunuyor.</p>
      <p>
        <b>(AA)</b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/sabiha-gokcen-havalimaninda-aerobot-gorevine-basladi-2216319">
          <img src="https://i.pstimaj.com/img/100/180x95/5dbc282dae298b2bc75b87d7"/>
        </a>
      </figure>
      <p>
        <a href="https://www.posta.com.tr/sabiha-gokcen-havalimaninda-aerobot-gorevine-basladi-2216319">1 Sabiha Gökçen Havalimanı'nda 'Aerobot' görevine başlad...</a>
      </p>
      <figure>
        <a href="https://www.posta.com.tr/abdde-cadilar-bayrami-katliami-2216331">
          <img src="https://i.pstimaj.com/img/100/180x95/5dbc351066a97ce7521d75c1"/>
        </a>
      </figure>
      <p>
        <a href="https://www.posta.com.tr/abdde-cadilar-bayrami-katliami-2216331">2 ABD'de Cadılar Bayramı katliamı</a>
      </p>
      <figure>
        <a href="https://www.posta.com.tr/ortak-devriye-tamamlandi-2216207">
          <img src="https://i.pstimaj.com/img/100/180x95/5dbc329a66a97ce7cf9895ff"/>
        </a>
      </figure>
      <p>
        <a href="https://www.posta.com.tr/ortak-devriye-tamamlandi-2216207">3 Ortak devriye tamamlandı!</a>
      </p>
      <figure>
        <a href="https://www.posta.com.tr/ibbden-meteoroloji-aciklamasi-yagmur-bitti-sicak-hava-geliyor-2216275">
          <img src="https://i.pstimaj.com/img/100/180x95/5dbc10f9ae298b2bc75b879a"/>
        </a>
      </figure>
      <p>
        <a href="https://www.posta.com.tr/ibbden-meteoroloji-aciklamasi-yagmur-bitti-sicak-hava-geliyor-2216275">4 İBB'den meteoroloji açıklaması: Yağmur bitti, sıcak ha...</a>
      </p>
      <figure>
        <a href="https://www.posta.com.tr/tsunamiye-karsi-erken-uyari-sistemi-2216280">
          <img src="https://i.pstimaj.com/img/100/180x95/5dbc129f66a97cde4bde2db6"/>
        </a>
      </figure>
      <p>
        <a href="https://www.posta.com.tr/tsunamiye-karsi-erken-uyari-sistemi-2216280">5 Tsunamiye karşı erken uyarı sistemi</a>
      </p>
      <figure>
        <a href="https://www.posta.com.tr/bakan-albayrak-acikladi-ekim-ayinda-yuzde-106-artti-2216314">
          <img src="https://i.pstimaj.com/img/100/180x95/5dbc23af66a97cde4bde2dea"/>
        </a>
      </figure>
      <p>
        <a href="https://www.posta.com.tr/bakan-albayrak-acikladi-ekim-ayinda-yuzde-106-artti-2216314">6 Bakan Albayrak açıkladı! Ekim ayında yüzde 106 arttı</a>
      </p>
      <figure>
        <a href="https://www.posta.com.tr/turabi-camkiran-yarismadan-cekildi-2216290">
          <img src="https://i.pstimaj.com/img/100/180x95/5dbc22edae298b2bc75b87cc"/>
        </a>
      </figure>
      <p>
        <a href="https://www.posta.com.tr/turabi-camkiran-yarismadan-cekildi-2216290">7 Turabi Çamkıran yarışmadan çekildi</a>
      </p>
      <figure>
        <a href="https://www.posta.com.tr/cumhurbaskani-erdogan-yanina-gelen-kadinin-mektubunu-aldi-2216277">
          <img src="https://i.pstimaj.com/img/100/180x95/5dbc119066a97cdeb0123249"/>
        </a>
      </figure>
      <p>
        <a href="https://www.posta.com.tr/cumhurbaskani-erdogan-yanina-gelen-kadinin-mektubunu-aldi-2216277">8 Cumhurbaşkanı Erdoğan yanına gelen kadının mektubunu a...</a>
      </p>
      <figure>
        <a href="https://www.posta.com.tr/cumhurbaskani-erdogan-bm-genel-sekreteri-guterresi-kabul-etti-2216202">
          <img src="https://i.pstimaj.com/img/100/180x95/5dbbed8466a97cd60ff27a56"/>
        </a>
      </figure>
      <p>
        <a href="https://www.posta.com.tr/cumhurbaskani-erdogan-bm-genel-sekreteri-guterresi-kabul-etti-2216202">9 Cumhurbaşkanı Erdoğan, BM Genel Sekreteri Guterres'i k...</a>
      </p>
      <figure>
        <a href="https://www.posta.com.tr/spotify-premium-ucretlerine-zam-geldi-2216267">
          <img src="https://i.pstimaj.com/img/100/180x95/5dbc0e1166a97cdeb0123243"/>
        </a>
      </figure>
      <p>
        <a href="https://www.posta.com.tr/spotify-premium-ucretlerine-zam-geldi-2216267">10 Spotify premium ücretlerine zam geldi</a>
      </p>
    </article>
  </body>
</html>