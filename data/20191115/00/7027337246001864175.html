<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698398/%D9%88%D8%B2%DB%8C%D8%B1-%D8%AF%D9%81%D8%A7%D8%B9-%D8%B9%D8%B1%D8%A7%D9%82-%D8%B7%D8%B1%D9%81-%D8%B3%D9%88%D9%85%DB%8C-%D8%A8%D9%87-%D8%B3%D9%85%D8%AA-%D9%85%D8%B9%D8%AA%D8%B1%D8%B6%D8%A7%D9%86-%D8%B4%D9%84%DB%8C%DA%A9-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="وزیر دفاع عراق: طرف سومی به سمت معترضان شلیک می‌کند"/>
    <meta property="og:description" content="وزیر دفاع عراق در سخنانی گفت که ارتش این کشور وظیفه حفاظت از معترضان را به پلیس فدرال محول کرده است، اما افرادی از هر دو طرف، توسط طرف سومی هدف قرار گرفته‌اند.به گزارش ایسنا، به نقل از سایت شبکه روسیا الیوم، نجاح الشمری، وزیر دفاع عراق در سخنانی در واکنش به کشته شدن معترضان عراقی اظهار کرد: اسلحه‌ای که نیرو‌های امنیتی عراق استفاده می‌کنند می‌تواند افراد را از فاصله ۷۵ تا ۱۰۰ متری مورد هدف قرار دهد و این سلاحی است که توسط نیرو‌های امنیتی در سراسر جهان مورد استفاده قرار می‌گیرد.وی افزود: این درحالی است که در میان معترضان کشته شده، افرادی هستند که از فاصله ۳۰۰ متری به آن‌ها شلیک شده است.الشمری تصریح کرد: پس از کالبدشکافی توسط پزشکی قانونی و خارج کردن گلوله‌های وارد شده به اجسادشان، متوجه شدیم که این گلوله‌ها از سوی هیچ یک از نهاد‌های عراقی و دولت وارد کشور نشده است. این گلوله‌های شلیک شده به صورت مبهمی وارد عراق شده‌اند."/>
  </head>
  <body>
    <article>
      <h1>وزیر دفاع عراق: طرف سومی به سمت معترضان شلیک می‌کند</h1>
      <address><time datetime="2019-11-15T00:00:00+00:00">15 Nov 2019</time> by <a rel="author">عصر ايران</a></address>
      <p>وزیر دفاع عراق در سخنانی گفت که ارتش این کشور وظیفه حفاظت از معترضان را به پلیس فدرال محول کرده است، اما افرادی از هر دو طرف، توسط طرف سومی هدف قرار گرفته‌اند.<br/><br/>به گزارش ایسنا، به نقل از سایت شبکه روسیا الیوم، نجاح الشمری، وزیر دفاع عراق در سخنانی در واکنش به کشته شدن معترضان عراقی اظهار کرد: اسلحه‌ای که نیرو‌های امنیتی عراق استفاده می‌کنند می‌تواند افراد را از فاصله ۷۵ تا ۱۰۰ متری مورد هدف قرار دهد و این سلاحی است که توسط نیرو‌های امنیتی در سراسر جهان مورد استفاده قرار می‌گیرد.<br/><br/>وی افزود: این درحالی است که در میان معترضان کشته شده، افرادی هستند که از فاصله ۳۰۰ متری به آن‌ها شلیک شده است.<br/><br/>الشمری تصریح کرد: پس از کالبدشکافی توسط پزشکی قانونی و خارج کردن گلوله‌های وارد شده به اجسادشان، متوجه شدیم که این گلوله‌ها از سوی هیچ یک از نهاد‌های عراقی و دولت وارد کشور نشده است. این گلوله‌های شلیک شده به صورت مبهمی وارد عراق شده‌اند.</p>
    </article>
  </body>
</html>