<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/danilovic-blista-posle-odluke-fiba-velika-pobeda-srbije/342542"/>
    <meta property="og:site_name" content="MozzartSport"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Danilović blista posle odluke FIBA: Velika pobeda Srbije"/>
    <meta property="og:description" content="„Mogu samo da se zahvalim državi“, poručio prvi čovek KSS"/>
  </head>
  <body>
    <article>
      <h1>Danilović blista posle odluke FIBA: Velika pobeda Srbije</h1>
      <h2>„Mogu samo da se zahvalim državi“, poručio prvi čovek KSS</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>FIBA je Košarkaškom savezu Srbije poverila organizaciju ženskog i muškog kvalifikacionog turnira za Olimpijske igre u Tokiju 2020.</p>
      <figure>
        <img src="https://mozzartsport.com/upload/CKEditor/01.05.2019/770x200-KSS.png"/>
      </figure>
      <p>Predsednik Košarkaškog saveza Srbije <b>Predrag Danilović</b> nije krio oduševljenje zbog ovakve odluke Međunarodne košarkaške federacije, i zahvalio se na svesrdnoj pomoći državi Srbiji.<br/><b>„Ovo je veliki uspeh države Srbije, bez čijih garancija ne bismo ni mogli da dođemo u situaciju da pobedimo u ovom izboru domaćina i ženskog i muškog kvalifikacionog turnira za Olimpijske igre. KSS se mnogo zahvaljuje državi Srbiji na čelu sa predsednikom Aleksandrom Vučićem, Ministarstvu omladine i sporta i Vladi Srbije! Verujem da ćemo biti sjajni domaćini, kao i mnogo puta do sada, kao i da će se obe naše reprezentacije, ženska i muška, plasirati na Olimpijske igre u Tokiju uz veliku podršku ljubitelja košarke u Srbiji, koji će uživo moći da uživaju u vrhunskoj košarci“,</b>  rekao je Danilović za sajt KSS.</p>
      <figure>
        <img src="https://mozzartsport.com/upload/CKEditor/01.05.2019/Deki%20novo.jpg"/>
      </figure>
    </article>
  </body>
</html>