<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698449/%D8%B3%D9%87%D9%85%DB%8C%D9%87-%D8%A8%D9%86%D8%B2%DB%8C%D9%86-%D8%A2%D8%A8%D8%A7%D9%86%E2%80%8C%D9%85%D8%A7%D9%87-%D8%AE%D9%88%D8%AF%D8%B1%D9%88%D9%87%D8%A7%DB%8C-%D8%B4%D8%AE%D8%B5%DB%8C-%D8%B4%D8%A7%D8%B1%DA%98-%D8%B4%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="سهمیه بنزین آبان‌ماه خودروهای شخصی شارژ شد"/>
    <meta property="og:description" content="شرکت ملی پخش فرآورده‌های نفتی ایران با انتشار اطلاعیه شماره سه اعلام کرد که سهمیه بنزین آبان‌ماه مالکان خودروهای شخصی به طور کامل در کارت سوخت آن‌ها تغذیه شده است."/>
  </head>
  <body>
    <article>
      <h1>سهمیه بنزین آبان‌ماه خودروهای شخصی شارژ شد</h1>
      <address><time datetime="2019-11-15T00:00:00+00:00">15 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/24/1037248_213.jpg"/>
      </figure>
      <p>شرکت ملی پخش فرآورده‌های نفتی ایران با انتشار اطلاعیه شماره سه اعلام کرد که سهمیه بنزین آبان‌ماه مالکان خودروهای شخصی به طور کامل در کارت سوخت آن‌ها تغذیه شده است.</p>
      <p>به گزارش وزارت نفت، شرکت ملی پخش فرآورده‌های نفتی ایران در پی اجرای طرح سهمیه‌بندی بنزین از ساعت صفر امروز (جمعه، ۲۴ آبان‌ماه)، اطلاعیه شماره سه را منتشر کرد.</p>
      <p>در این اطلاعیه آمده است: پیرو اطلاعیه شماره یک شرکت ملی پخش فرآورده‌های نفتی ایران درباره سهمیه‌بندی بنزین، به اطلاع هموطنان می‌رساند سهمیه بنزین آبان‌ماه مالکان خودروهای شخصی از ساعت صفر روز جمعه (۲۴ آبان‌ماه) به‌طورکامل در کارت سوخت آن‌ها تغذیه شده و در صورت مصرف نکردن، به ماه بعد انتقال می‌یابد. در ضمن، سهمیه بنزین کارت‌های سوخت خودروهای شخصی تا ۶ ماه قابل ذخیره‌سازی است.</p>
      <p>در این اطلاعیه تاکید شده بنزین سوپر به‌صورت تک نرخی و با نرخ سه هزار و ۵۰۰ تومان به ازای هر لیتر فقط با استفاده از کارت آزاد جایگاه‌دار قابل عرضه بوده و امکان سوخت‌گیری این فرآورده از سوی کارت‌های سوخت شخصی میسر نیست.</p>
    </article>
  </body>
</html>