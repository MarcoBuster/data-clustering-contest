<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/ostaje/342578"/>
    <meta property="og:site_name" content="MozzartSport"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Ostaje!"/>
    <meta property="og:description" content="Hansi Flik i dalje vodi Bavarce"/>
  </head>
  <body>
    <article>
      <h1>Ostaje!</h1>
      <h2>Hansi Flik i dalje vodi Bavarce</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>Godišnja skupština Bajerna protiče u znaku odlaska u penziju velikog predsednika <b>Ulija Henesa</b>, ali je na njoj ove večeri obelodanjena i značajna odluka vezana za dalje funkcionisanje prvog tima šampiona Nemačke.</p>
      <p><b>Hansi Flik</b>, dosadašnji privremeni trener, ubedio je čelnike koji su mu ukazali poverenje barem do zimske pauze, tačnije do Božića, a odluku je na skupštini obrazložio jedan od čelnika <b>Karl Hajnc Rumenige</b>.<br/><b>"Hansi Flik ostaje naš trener. Barem do Božića, a nadamo se i posle toga. Verujemo mu"</b>, rekao je <b>Rumenige</b>.</p>
      <p>Time su uvaženi apeli <b>Joahima Leva</b> i javnosti da njegov nekadašnji asistent <b>Flik</b> posle dobrih partija protiv Olimpijakosa (2:0) i Borusije iz Dortmunda (4:0), dobije šansu da nastavi da vodi tim nakon smene <b>Nika Kovača</b>. </p>
      <p>Bajern tako najverovatnije neće tražiti novog šefa struke sve do sledećeg leta kada se očekuje presing na <b>Pepa</b> <b>Gvardiolu</b> (Mančester Siti), <b>Tomasa</b> <b>Tuhela</b> (PSŽ) ili <b>Erika ten Haga</b> (Ajaks).</p>
      <figure>
        <img src="https://mozzartsport.com/upload/CKEditor/15.11.2019./5.2%20Radojic%CC%8Cic%CC%81%201080x1080px.jpg"/>
      </figure>
      <p><b>Foto</b>: <i>Reuters</i></p>
    </article>
  </body>
</html>