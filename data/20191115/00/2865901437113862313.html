<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/domino-efekat-ronaldo-je-plakao-zbog-van-nistelroja-a-on-je-otisao-zbog-ser-aleksa/342544"/>
    <meta property="og:site_name" content="MozzartSport"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Domino efekat: Ronaldo je plakao zbog Van Nistelroja, a on je otišao zbog ser Aleksa"/>
    <meta property="og:description" content="Otkriva Luj Saha"/>
  </head>
  <body>
    <article>
      <h1>Domino efekat: Ronaldo je plakao zbog Van Nistelroja, a on je otišao zbog ser Aleksa</h1>
      <h2>Otkriva Luj Saha</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>Zlatna era kluba pod vođstvom ser<b> Aleksa Fergusona</b>, ali <b>Rud van Nistelroj</b> je imao tu nesrećnu da je petogodišnju avanturu na Old Trafordu proveo u vreme najjačeg Arsenala i Čelsijevog uzdizanja pod <b>Žozeom Murinjo</b>. Samo jedna titula u Premijer ligi uz njegovo ime, ali kako otkriva <b>Luj Saha</b> u intervjuu za časopis<i> FourFourTwo</i> i mnogo sitnih čarki.<br/>“<b>Prema meni je uvek bio zaista fin, možda je imao problem sa izborom trenera, ali nikad sa mnom. Bio je opsednut golovima i ja to poštujem</b>”, počinje <b>Saha </b>i svojevrsnu ispovest pre no što pređe na sočnije delove.</p>
      <p>Počevši od toga kako je <b>Van Nistelroj</b> na treningu rasplakao <b>Kristijana Ronalda</b> zbog kojeg se između ostalog i nije baš uvek slagao sa <b>Fergusonom</b>.<br/>“<b>Rud je imao takav ego, želeo je da svi pasovi idu ka njemu. I nekad je, zbog razvoja Kristijana Ronalda i Vejna Runija, menadžeru bilo teško sa njim. A da li je Rud rasplakao Ronalda? Jeste, bilo je tih priča. Mislim da su se posvađali baš kada je Kristijanov otac umro, nije bio pravi trenutak. Takve se stari dešavaju kad se susretnu dvojica igrača sa dosta duha, ali siguran sam da Rud žali zbog nekih reči</b>”, otkrio je <b>Saha</b> i tamnu stranu holandskog golgetera.</p>
      <p>A <b>Kristijano</b>…<br/>“<b>Kristijano je bio životinja. Za njega ne možeš da kažeš za njega da je bio čovek. Videlo se kada je imao 18 ili 19 godina da dečko nije normalan. Takvi igrači odmah shvate da je sve u tome da treniraš više od drugih, da nije to samo talenat. Ni najbolji teniseri ne udaraju lopticu sa boljom tehnikom od ostalih. Ne, samo treniraju više od ostalih, a to je i Kristijano radio</b>”.</p>
      <p>Na kraju, ser <b>Aleks</b> je morao da izabere. Iako se tada pričalo da je<b> Van Nistelroj</b> u Real otišao baš zbog <b>Sahe</b>, koji je od 2004. do 2008. postigao 42 gola za Mančester junajted, sam Francuz kaže da to nije bio slučaj.<br/>“<b>Znam da ljudi pričaju da sam ga ja izgurao iz kluba, ali to su potpune gluposti. On je bio previše dobar igrač. Samo je imao problem sa trenerom. A ja sam možda bio dovoljno dobar da ostanem jer me trener video kao dobru zamenu. Ali mogao sam da igram i sa Van Nistelrojem</b>”, odgovara <b>Saha</b>.</p>
      <p>(FOTO: Reuters)</p>
      <figure>
        <img src="https://mozzartsport.com/upload/CKEditor/15.11.2019./6.%20Donacija%20Televizora%20Institutu%201080x1080.jpg"/>
      </figure>
      <p> </p>
    </article>
  </body>
</html>