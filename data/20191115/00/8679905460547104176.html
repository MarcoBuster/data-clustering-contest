<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://calciatoribrutti.com/it/quella-volta-che-van-nistelrooy-fece-piangere-cr7"/>
    <meta property="og:site_name" content="Calciatoribrutti"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Quella volta che Van Nistelrooy fece piangere CR7"/>
    <meta property="og:description" content="Zinedine Zidane è stato l’ultimo allenatore in ordine di tempo a dimostrarlo: essere bravi e preparati non basta, servono competenze e carattere per saper gestire lo s..."/>
  </head>
  <body>
    <article>
      <h1>Quella volta che Van Nistelrooy fece piangere CR7</h1>
      <address><time datetime="2019-11-15T00:00:00+00:00">15 Nov 2019</time> by <a rel="author">Calciatori Brutti</a></address>
      <p>Zinedine Zidane è stato l’ultimo allenatore in ordine di tempo a dimostrarlo: essere bravi e preparati non basta, servono competenze e carattere per saper gestire lo spogliatoio, soprattutto se quest’ultimo è popolato da giocatori o atleti in genere di una certa caratura e con determinate caratteristiche comportamentali. </p>
      <p>Per l’ex centrocampista francese, gestire e vincere 3 <b>Champions League</b> con una squadra composta quasi ed esclusivamente da campioni assoluti del calibro di Cristiano Ronaldo, Karim Benzema, Luka Modric, Sergio Ramos ecc non deve essere stato per niente facile ma allo stesso tempo molto soddisfacente. </p>
      <p>Come lui in passato altri grandi allenatori sono riusciti nello stesso intento, basti pensare ad Ancelotti con il Milan, Wenger con l’Arsenal, Guardiola con il Barcellona o Sir Alex Ferguson con il <b>Manchester United</b>. </p>
      <p>E proprio Sir Alex è stato forse l’unico a rimanere così tanto a lungo nello stesso club da vivere esperienze multiple con giocatori diversi. Uno di loro fu sicuramente <b>Ruud Van Nistelrooy</b>, che rude lo era di nome e di fatto: a confermarlo in una recente intervista è stato <b>Louis Saha</b>, ex attaccante francese in forza ai Red Devils nello stesso periodo in cui nello spogliatoio cresceva un certo Cristiano Ronaldo. </p>
      <p>
        <i>"Van Nistelrooy ha sempre avuto un carattere difficile. Voleva che tutti gli passassero la palla. Voleva tutto per lui e se ne fregava degli altri. Un comportamento di questo tipo andava a penalizzare altri giovani come Rooney e Ronaldo, che si sentivano in soggezione dalle sgridate e le urla di Ruud."</i>
      </p>
      <p>
        <i>"Ricordo ancora nitidamente quando Van Nistelrooy fece piangere CR7. Lo rimproverò talmente tanto nello spogliatoio che il portoghese non riuscì a trattenere le lacrime. Tra l’altro nello stesso periodo a Cristiano era morto il padre, quindi era una situazione delicata, ma Ruud se ne fregava. Voleva avere per forza ragione."</i>
      </p>
      <p>A più di 10 anni da quell’episodio, <b>Ronaldo </b>è diventato uno dei giocatori più forti della storia del calcio, mentre Van Nistelrooy, dopo una carriera di tutto rispetto, ha appesa gli scarpini al chiodo. Non sappiamo se quelle sgridate abbiano aiutato o meno il portoghese, ma visti i risultati ottenuti qualcosa in lui devono avere smosso per forza.</p>
      <figure>
        <iframe src="https://www.youtube.com/embed/823I-aDkzQ0" width="560" height="315" data-service="Youtube" scrolling="no"/>
      </figure>
      <p> </p>
    </article>
  </body>
</html>