<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/zvanicno-zvezda-i-macva-igraju-20-novembra/342538"/>
    <meta property="og:site_name" content="MozzartSport"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Zvanično: Zvezda i Mačva igraju 20. novembra"/>
    <meta property="og:description" content="Odložena utakmica osmine finala Kupa na programu naredne srede"/>
  </head>
  <body>
    <article>
      <h1>Zvanično: Zvezda i Mačva igraju 20. novembra</h1>
      <h2>Odložena utakmica osmine finala Kupa na programu naredne srede</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>Crvena zvezda odigraće zaostalu utakmicu osmine finala Kupa Srbije protiv Mačve u sredu, 20. novembra na stadionu Rajko Mitić od 18 časova.</p>
      <p>Izabranici <b>Vladana Milojevića </b>u toku reprezentativne pauze odigraće utakmicu Kupa Srbije protiv ekipe Mačve. Fudbalski savez Srbije odredio je novi termin odigravanja, pa će utakmica biti održana 20. novembra od 18 časova na stadionu Rajko Mitić.</p>
      <p>Crvena zvezda je u šesnaestini finala savladala ekipu Trepče rezultatom 8:0. Golove za crveno-bele postigli su <b>Veljko Simić (4), Van La Para, Tomane, Vulić i Vukanović.</b></p>
      <p>Crvena zvezda i Mačva su već odigrali meč u prvenstvu. Slavili su crveno-beli sa 3:1.</p>
      <p>Podsećamo vas da prema pravilima u osmini finala se igra jedna utakmica, a ako ne bude pobednika posle 90 minuta, penali će odlučiti ko će u četvrtfinale.</p>
      <p>U četvrtfinale su se plasirali Mladost, Radnik, Vojvodina, Inđija, Radnički Niš i Čukarički.</p>
      <figure>
        <img src="https://mozzartsport.com/upload/CKEditor/15.11.2019./Svetozar-Mijailovic%CC%81-1080x1080.jpg"/>
      </figure>
      <p> </p>
    </article>
  </body>
</html>