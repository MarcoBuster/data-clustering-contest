<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/primul-mall-din-sibiu-deschis-in-luna-august-a-fost-amendat-imediat-dupa-inaugurare-cu-50-000-de-lei-pentru-ca-nu-avea-autorizatie-de-securitate-la-incendiu-18589530"/>
    <meta property="og:site_name" content="BusinessMagazin"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Primul mall din Sibiu, deschis în luna august, a fost amendat imediat după inaugurare cu 50.000 de lei pentru că nu avea autorizaţie de securitate la incendiu"/>
    <meta property="og:description" content="Primul mall din Sibiu a fost amendat imediat după inaugurare cu 50.000 de lei, pentru că a fost deschis fără autorizaţie de securitate la incendiu."/>
  </head>
  <body>
    <article>
      <h1>Primul mall din Sibiu, deschis în luna august, a fost amendat imediat după inaugurare cu 50.000 de lei pentru că nu avea autorizaţie de securitate la incendiu</h1>
      <address><time datetime="2019-11-15T00:00:00+00:00">15 Nov 2019</time> by <a rel="author" href="https://www.businessmagazin.ro/autor/departamentul-corespondenti" target="_blank">Departamentul Corespondenţi</a></address>
      <h3>Primul mall din Sibiu, deschis în luna august, a fost amendat imediat după inaugurare cu 50.000 de lei pentru că nu avea autorizaţie de securitate la incendiu</h3>
      <p>Primul mall din Sibiu a fost amendat imediat după inaugurare cu 50.000 de lei, pentru că a fost deschis fără autorizaţie de securitate la incendiu.</p>
      <p>Reprezentanţii Inspectoratului pentru Situaţii de Urgenţă Sibiu au declarat că sediul primului centru comercial din oraşul Sibiu a fost verificat imediat după inaugurare, joi.</p>
      <p>Mall-ul a primit o sancţiune de 50.000 de lei, pentru că s-a deschis fără autorizaţie de securitate la incendiu.</p>
      <p>Centrul comercial a fost inaugurat joi, când au şi apărut primele probleme. O farmacie a fost inundată la câteva ore de la inaugurare, reprezentanţii centrului comercial declarând, pentru MEDIAFAX, că s-a spart o conductă.</p>
      <p>„S-a spart o conductă la o farmacie de la parter. Asta s-a întâmplat, am rezolvat problema. Se putea întâmpla oricând”, a spus reprezentantul mall-ului.</p>
      <p>ISU Sibiu anunţa joi că a fost emis avizul de securitate la incendiu în data de 23 august 2019, iar în 13 noiembrie, miercuri, cu o zi înainte de inaugurare, operatorului economic i-a fost comunicat că în urma verificărilor făcute de ISU Sibiu în teren s-a constatat că nu au fost realizate măsurile de apărare împotriva incendiilor stabilite prin avizul de securitate la incendiu.</p>
      <p>„Recepţia nu a fost admisă. În aceeaşi zi, reprezentanţii operatorului economic au depus documentele specifice obţinerii autorizaţiei de securitate la incendiu”, spuneau reprezentanţii ISU Sibiu.</p>
    </article>
  </body>
</html>