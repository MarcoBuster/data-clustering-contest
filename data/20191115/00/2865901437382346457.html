<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/potvrdeno-srbija-domacin-kvalifikacionih-turnira-za-oi/342536"/>
    <meta property="og:site_name" content="MozzartSport"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Potvrđeno: Srbija domaćin kvalifikacionih turnira za OI"/>
    <meta property="og:description" content="I košarkaši i košarkašice biće organizatori turnira"/>
  </head>
  <body>
    <article>
      <h1>Potvrđeno: Srbija domaćin kvalifikacionih turnira za OI</h1>
      <h2>I košarkaši i košarkašice biće organizatori turnira</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>Srpski košarkaši i košarkašice imaće zicere za plasman na Olimpijske igre! Izvršni komitet FIBA danas je zvanično objavio odluke da se dva turnira, od osam ukupno, kvalifikacija za OI održe u Beogradu.</p>
      <p>Sve ono što se pričalo i nezvanično znalo u četvrtak, dobilo je danas i zvaničnu potvrdu iz Svetske kuće košarke. Tako će srpski košarkaši igrati u Beogradu kvalifikacioni turnir od 23. do 28. juna sledeće godine, dok će košarkašice u glavnom gradu Srbije pokušati da se domognu Olimpijskih igara u periodu od 6. do 9. februara.</p>
      <p>Poznati su i ostali domaćini turnira. Kod muškaraca, organizaciju su dobili i Hrvatska (Split), Litvanija (Kaunas) i Kanada (Viktorija), dok kod dama turniri će se igrati i u Belgiji (Ostende), Kini (Fošan) i Francuskoj (Burž).</p>
      <figure>
        <img src="https://mozzartsport.com/upload/CKEditor/01.05.2019/770x200-KSS.png"/>
      </figure>
      <p>U muškoj konkurenciji za vize će se boriti 24 reprezentacije podeljene na četiri turnira sa po šest ekipa. Kod dama, 16 ekipa će biti na četiri turnira.</p>
      <p>Žreb za grupe će se održati 27. novembra u sedištu FIBA. Prilikom žreba će biti uzet u obzir i regionalni princip, da reprezentacije sa različitih kontinenata budu ravnomerno raspoređene.</p>
      <p><b>Foto</b>: <i>Reuters</i></p>
      <figure>
        <img src="https://mozzartsport.com/upload/CKEditor/01.05.2019/2.Predstava%20Idealna%20Polovina%201080x1080.jpg"/>
      </figure>
    </article>
  </body>
</html>