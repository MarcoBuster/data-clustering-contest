<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/portul-constanta-a-investit-3-mil-lei-intr-un-drum-de-acces-dinspre-autostrada-a4-18588050"/>
    <meta property="og:site_name" content="BusinessMagazin"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Portul Constanţa a investit 3 mil. lei într-un drum de acces dinspre autostrada A4"/>
    <meta property="og:description" content="Reabilitarea drumului de acces al autovehiculelor dintre Poarta 7 şi Poarta 9 a fost finalizată."/>
  </head>
  <body>
    <article>
      <h1>Portul Constanţa a investit 3 mil. lei într-un drum de acces dinspre autostrada A4</h1>
      <address><time datetime="2019-11-15T00:00:00+00:00">15 Nov 2019</time> by <a rel="author" href="https://www.businessmagazin.ro/autor/razvan-botea" target="_blank">Răzvan Botea</a></address>
      <h3>Portul Constanţa a investit 3 mil. lei într-un drum de acces dinspre autostrada A4</h3>
      <p>Reabilitarea drumului de acces al autovehiculelor dintre Poarta 7 şi Poarta 9 a fost finalizată.</p>
      <p>Reabilitarea drumului de acces al autovehiculelor dintre Poarta 7 şi Poarta 9 a fost finalizată. Reparaţiile acestui sector de drum, care face racordul cu Autostrada A4, au fost realizate din surse proprii ale Companiei Naţionale Administraţia Porturilor Maritime SA Constanţa (APMC), valoarea acestora fiind de 3 mil. lei. Ordinul de începere a lucrărilor a fost dat pe 11 septembrie 2019, acestea având termen de execuţie 3 luni, potrivit reprezentanţii APMC.</p>
      <p>„Drumul a fost reparat şi modernizat pe o lungime de 2,3 kilometri, într-o zonă în care traficul rutier este tot mai aglomerat şi această reparaţie era impusă de nevoia de decongestionare rutieră. Drumul dintre Poarta 7 şi Poarta 9 era construit din dale de beton şi piatră spartă, nefiind reabilitat până acum, punând probleme autovehiculelor care circulau în zonă. Acum, drumul este asfaltat şi lărgit în unele zone“, anunţă reprezentanţii companiei de stat. </p>
    </article>
  </body>
</html>