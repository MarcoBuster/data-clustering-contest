<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/pedala-za-pedulakisa/342566"/>
    <meta property="og:site_name" content="MozzartSport"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Pedala za Pedulakisa"/>
    <meta property="og:description" content="Panatinaikos ostao bez trenera"/>
  </head>
  <body>
    <article>
      <h1>Pedala za Pedulakisa</h1>
      <h2>Panatinaikos ostao bez trenera</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>
        <b>Argiris Pedulakis više nije trener Panatinaikosa.</b>
      </p>
      <p>Zeleni su otpustili trenera posle poraza od Albe iz Berlina u osmom kolu Evrolige. To je tim iz Atine ove večeri zvanično objavio tako da su spekulacije dobile potvrdu.</p>
      <p>Njega će naslediti <b>Jorgos Vovoras</b>, doskorašnji asistent, a njegove obaveze kao prvog trenera počinju utakmicom grčke lige protiv Jonikosa.</p>
      <p>Panatinaikos je eliminisan od Promiteasa u kupu Grčke, a posle tog poraza igrači su dobili "ribanje" od strane <b>Dimitrisa Janakopulosa</b>, prvog čoveka kluba. Sada je ovo samo nastavak agonije Zelenih na startu sezone.</p>
      <p><b>Pedulakis </b>je zaposlen ovog leta i ovo mu je bio treći mandat u Panatinaikosu. Pre toga je trenirao Zelene od 2012. do 2014. godine i nekoliko meseci na startu sezone 2016/2017. Sa Panatinaikosom je osvojio grčku ligu 2013. godine, kao i Kup 2013. i 2014. godine.</p>
      <p>Sada je usled loših rezultata i skora od 4-4 u Evroligi dobio otkaz. <b>Vovoras </b>nastavlja sa ulogom trenera, a videćemo da li će Zeleni dovoditi nekog iskusnijeg trenera u nastavku sezone. Zanimljivo je da je <b>Ćavi Paskval </b>trenutno u Atini, ali to navodno nije vezano za ovaj otkaz <b>Pedulakisu</b>.</p>
      <figure>
        <img src="https://mozzartsport.com/upload/CKEditor/15.11.2019./5.%20Marko%20Guduric%CC%81%20za%20fondaciju%20Budi%20human%201080x1080.jpg"/>
      </figure>
      <p>FOTO: MN Press</p>
    </article>
  </body>
</html>