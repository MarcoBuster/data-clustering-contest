<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/State/2019/11/15192047/From-the-Dindigul-Palayar-incompatible-dam-Open-the.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="திண்டுக்கல் பாலாறு பொருந்தலாறு அணையிலிருந்து தண்ணீர் திறக்க முதலமைச்சர் பழனிசாமி உத்தரவு"/>
    <meta property="og:description" content="திண்டுக்கல் பாலாறு பொருந்தலாறு அணையிலிருந்து வரும் 18-ம் தேதி முதல் 130 நாட்களுக்கு தண்ணீர் திறக்க முதலமைச்சர் பழனிசாமி உத்தரவிட்டுள்ளார்."/>
  </head>
  <body>
    <article>
      <h1>திண்டுக்கல் பாலாறு பொருந்தலாறு அணையிலிருந்து தண்ணீர் திறக்க முதலமைச்சர் பழனிசாமி உத்தரவு</h1>
      <h2>திண்டுக்கல் பாலாறு பொருந்தலாறு அணையிலிருந்து வரும் 18-ம் தேதி முதல் 130 நாட்களுக்கு தண்ணீர் திறக்க முதலமைச்சர் பழனிசாமி உத்தரவிட்டுள்ளார்.</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>சென்னை,பழனியை அடுத்த பாலசமுத்திரத்தில் இருந்து 3 கிலோ மீட்டர் தொலைவில் பாலாறு-பொருந்தலாறு அணை அமைந்துள்ளது. அணையின் மொத்த உயரம் 65 அடி ஆகும். கடந்த சில மாதங்களாக அணையின் நீர்ப்பிடிப்பு பகுதிகளில் பெய்த மழை காரணமாக அணைக்கு நீர்வரத்து அதிகரித்தது.</p>
      <p>இதன் காரணமாக விவசாய பாசனத்துக்கு தண்ணீர் திறந்துவிட வேண்டும் என வேளாண் பெருங்குடி மக்கள் கோரிக்கை விடுத்துள்ளனர்.இந்நிலையில் வேளாண் பெருங்குடி மக்களின் வேண்டுகோளினை ஏற்று திண்டுக்கல் மாவட்டம், பழனி வட்டம், பாலாறு பொருந்தலாறு அணையிலிருந்து பழைய ஆறு அணைக்கட்டுகள் மூலம் பாசனம் பெறும் நிலங்களுக்கு 18.11.2019 முதல் 130 நாட்களுக்கு 1442.50 மில்லியன் கன அடிக்கு மிகாமல் தண்ணீர் திறந்து விட முதலமைச்சர் பழனிசாமி உத்தரவிட்டுள்ளார்.மேலும் முதலமைச்சர் பழனிசாமி கூறியிருப்பதாவது, பாலாறு பொருந்தலாறு அணை திறக்கப்படுவதால் திண்டுக்கல் மாவட்டம், பழனி வட்டத்திலுள்ள 6168 ஏக்கர் நிலங்கள் பாசன வசதி பெறும் என்பதை மகிழ்ச்சியுடன் தெரிவித்து கொள்கிறேன். மேலும் விவசாயப் பெருமக்கள் நீரை சிக்கனமாக பயன்படுத்தி , நீர் மேலாண்மை மேற்கொண்டு, உயர் மகசூல் பெற வேண்டும் என்றும் கேட்டுக்கொள்கிறேன் என்று கூறியுள்ளார்.</p>
    </article>
  </body>
</html>