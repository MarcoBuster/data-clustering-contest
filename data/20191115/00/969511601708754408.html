<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/black-friday-2019-evomag-peste-50-dintre-comenzile-de-black-friday-sunt-din-bucuresti-18589109"/>
    <meta property="og:site_name" content="BusinessMagazin"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Black Friday 2019: evoMAG - Peste 50% dintre comenzile de Black Friday sunt din Bucureşti"/>
    <meta property="og:description" content="Peste 50% din totalul comenzilor plasate în Black Friday provin din Bucureşti. Capitala este urmată, la mare distanţă de Cluj-Napoca, Timişoara şi Braşov. Potrivit statisticilor evoMAG, bucureştenii cumpără cu 30% mai mult faţă de tot restul ţării la un loc.   Până în prezent, în runda a treia de Black Friday, 30% din stoc a fost deja epuizat, iar 10.000 de produse au fost deja procesate, urmând să ajungă la clienţi în următoarele 48 de ore.    Faţă de o perioadă obişnuită din an, valoarea medie a comenzilor înregistrate în campania de Black Friday s-a dublat, urcând la aproape 1.000 de lei.  În runda a treia de Black Friday, până în prezent, cel mai bine s-au vândut laptopurile şi televizoarele.    De la începutul campaniei de Black Friday, cea mai mare comandă înregistrată de evoMAG a fost în valoare de 71.000 de lei, o companie din Bucureşti cumpărând 570 de blendere. Pe locul al doilea ca valoare se află comanda în valoare de 65.000 de lei, plasată de un liceu teoretic din Bucureşti, care a cumpărat 30 de…"/>
  </head>
  <body>
    <article>
      <h1>Black Friday 2019: evoMAG - Peste 50% dintre comenzile de Black Friday sunt din Bucureşti</h1>
      <address><time datetime="2019-11-15T00:00:00+00:00">15 Nov 2019</time> by <a rel="author" href="https://www.businessmagazin.ro/autor/bogdan-angheluta" target="_blank">Bogdan Angheluţă</a></address>
      <h3>Black Friday 2019: evoMAG - Peste 50% dintre comenzile de Black Friday sunt din Bucureşti</h3>
      <p>Peste 50% din totalul comenzilor plasate în Black Friday provin din Bucureşti. Capitala este urmată, la mare distanţă de Cluj-Napoca, Timişoara şi Braşov. Potrivit statisticilor evoMAG, bucureştenii cumpără cu 30% mai mult faţă de tot restul ţării la un loc.   Până în prezent, în runda a treia de Black Friday, 30% din stoc a fost deja epuizat, iar 10.000 de produse au fost deja procesate, urmând să ajungă la clienţi în următoarele 48 de ore.    Faţă de o perioadă obişnuită din an, valoarea medie a comenzilor înregistrate în campania de Black Friday s-a dublat, urcând la aproape 1.000 de lei.  În runda a treia de Black Friday, până în prezent, cel mai bine s-au vândut laptopurile şi televizoarele.    De la începutul campaniei de Black Friday, cea mai mare comandă înregistrată de evoMAG a fost în valoare de 71.000 de lei, o companie din Bucureşti cumpărând 570 de blendere. Pe locul al doilea ca valoare se află comanda în valoare de 65.000 de lei, plasată de un liceu teoretic din Bucureşti, care a cumpărat 30 de calculatoare.   evoMAG a demarat astăzi, imediat după miezul nopţii, a treia rundă de reduceri de Black Friday, şi cea mai importantă. Oferta de Black Friday va fi activă timp de trei zile, în perioada 15-17 noiembrie, în limita stocului disponibil, iar reducerile vor fi de până la 86% la aproape toate categoriile de produse existente pe evoMAG.ro.</p>
    </article>
  </body>
</html>