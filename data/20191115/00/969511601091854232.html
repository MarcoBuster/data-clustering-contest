<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/black-friday-2019-fashion-days-va-incheia-cu-o-crestere-de-aproximativ-50-a-vanzarilor-18589116"/>
    <meta property="og:site_name" content="BusinessMagazin"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Black Friday 2019: Fashion Days va încheia cu o creştere de aproximativ 50% a vânzărilor"/>
    <meta property="og:description" content="Cel mai mare eveniment de sale al anului la Fashion Days, Black Friday, a început miercuri dimineaţă şi se va încheia diseară, la finalul zilei de 15 noiembrie, cu o valoare a comenzilor de aproximativ 70 de milioane de lei, o creştere de aproape 50% faţă de anul precedent.   Potrivit companiei, aproape 120.000 de produse au fost deja expediate către destinatari până în seara zilei de joi, 14 noiembrie, în grafic cu planificarea realizată de către Fashion Days.   Numărul de comenzi estimat până la finalul zilei şi, implicit, al campaniei de Black Friday este de 150.000, iar preţul mediu al unui produs achiziţionat ajunge la 225 lei, o creştere remarcabilă în ultimii 2 ani, cu aproape 100 de lei/produs, ceea ce confirmă interesul clienţilor pentru produse de calitate la un deal bun, respectiv pentru produse premium la cele mai bune preţuri din an.    Valoarea coşului mediu de cumpărături se menţine, pe parcursul evenimentului, la 460 lei, iar categoriile de produse cele mai achiziţionate rămân cizmele şi pantofii…"/>
  </head>
  <body>
    <article>
      <h1>Black Friday 2019: Fashion Days va încheia cu o creştere de aproximativ 50% a vânzărilor</h1>
      <address><time datetime="2019-11-15T00:00:00+00:00">15 Nov 2019</time> by <a rel="author" href="https://www.businessmagazin.ro/autor/bogdan-angheluta" target="_blank">Bogdan Angheluţă</a></address>
      <h3>Black Friday 2019: Fashion Days va încheia cu o creştere de aproximativ 50% a vânzărilor</h3>
      <p>Cel mai mare eveniment de sale al anului la Fashion Days, Black Friday, a început miercuri dimineaţă şi se va încheia diseară, la finalul zilei de 15 noiembrie, cu o valoare a comenzilor de aproximativ 70 de milioane de lei, o creştere de aproape 50% faţă de anul precedent.   Potrivit companiei, aproape 120.000 de produse au fost deja expediate către destinatari până în seara zilei de joi, 14 noiembrie, în grafic cu planificarea realizată de către Fashion Days.   Numărul de comenzi estimat până la finalul zilei şi, implicit, al campaniei de Black Friday este de 150.000, iar preţul mediu al unui produs achiziţionat ajunge la 225 lei, o creştere remarcabilă în ultimii 2 ani, cu aproape 100 de lei/produs, ceea ce confirmă interesul clienţilor pentru produse de calitate la un deal bun, respectiv pentru produse premium la cele mai bune preţuri din an.    Valoarea coşului mediu de cumpărături se menţine, pe parcursul evenimentului, la 460 lei, iar categoriile de produse cele mai achiziţionate rămân cizmele şi pantofii sport pentru femei, urmate de genţi şi pantofi sport pentru bărbaţi. Gecile de iarnă au fost, de asemenea, unele dintre cele mai căutate produse pe parcursul întregului eveniment.   Cele mai căutate produse: - Cizme femei - Pantofi sport femei  - Pantofi sport bărbaţi - Genţi - Geci &amp; jachete femei   Cele mai achiziţionate branduri: - UGG - Nike - Guess - Puma    - Trespass</p>
    </article>
  </body>
</html>