<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/ce-destinatii-au-ales-romanii-pentru-a-si-petrece-sarbatorile-de-iarna-18588566"/>
    <meta property="og:site_name" content="BusinessMagazin"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Ce destinaţii au ales românii pentru a-şi petrece sărbătorile de iarnă"/>
    <meta property="og:description" content="Sharm el Sheikh, Hurghada şi Antalya sunt destinaţiile pe care mizează turoperatorul Cocktail Holidays pentru sărbătorile de iarnă 2019 şi primăvara 2020, cererea pentru vacanţe în destinaţii calde şi la cel mult trei ore de zbor de Bucureşti fiind în creştere cu 45% faţă de anul trecut. Noutatea sezonului este Hurghada, reintrodusă în portofoliul destinaţiilor Cocktail Holidays, cu zboruri charter de la Bucureşti, dar şi la de la Cluj-Napoca."/>
  </head>
  <body>
    <article>
      <h1>Ce destinaţii au ales românii pentru a-şi petrece sărbătorile de iarnă</h1>
      <address><time datetime="2019-11-15T00:00:00+00:00">15 Nov 2019</time> by <a rel="author" href="https://www.businessmagazin.ro/autor/andra-stroe" target="_blank">Andra Stroe</a></address>
      <h3>Ce destinaţii au ales românii pentru a-şi petrece sărbătorile de iarnă</h3>
      <p>Sharm el Sheikh, Hurghada şi Antalya sunt destinaţiile pe care mizează turoperatorul Cocktail Holidays pentru sărbătorile de iarnă 2019 şi primăvara 2020, cererea pentru vacanţe în destinaţii calde şi la cel mult trei ore de zbor de Bucureşti fiind în creştere cu 45% faţă de anul trecut. Noutatea sezonului este Hurghada, reintrodusă în portofoliul destinaţiilor Cocktail Holidays, cu zboruri charter de la Bucureşti, dar şi la de la Cluj-Napoca.</p>
      <p> </p>
      <p>Zborurile charter sunt programate de Crăciun, Revelion şi în prima parte a lunii ianuarie, în sezonul de iarnă, şi din martie până în iunie, atât pentru Sharm el Sheikh, cât şi pentru Hurghada. Cursa charter pentru Antalya este programată de Revelion.</p>
      <p>În perioada în care la Bucureşti se organizează târgul de turism – ediţia de toamnă, unele vacanţe  din portofoliul Cocktail Holidays pot fi cumpărate cu o reducere de până la 60% de pe site-ul turoperatorului. Pachetele pentru Revelionul 2020 în Antalya pornesc de la 637 de euro/persoană, în timp ce ofertele pentru Sharm el Sheikh costă de la 863 de euro/persoană. Pentru Hurghada mai sunt disponibile pachete numai de la Cluj-Napoca, de la 741 de euro/persoană. O vacanţă de Revelion în Dubai costă de la 1.041 de euro/persoană, cu zbor de la Bucureşti, şi de la 1.183 de euro/persoană cu zbor de la Cluj-Napoca, iar în Cipru, de la 459 de euro/persoană cu zbor de la Bucureşti şi de la 543 de euro/persoană cu zbor de la Cluj-Napoca.</p>
      <p>În afară de Sharm el Sheikh, Hurghada şi Antalya, Cipru, Dubai, turiştii au mai căutat pentru vacanţa de Revelion Thailanda, unde temperaturile sunt, de asemenea, ridicate, dar şi Lisabona (pentru petrecerile în ritm de fado şi samba), ori alte oraşe europene unde se organizează concerte în aer liber şi program de artificii.</p>
      <p>Vânzări mai mari cu 15% s-au înregistrat anul acesta şi pentru vacanţele în oraşele europene unde se organizează târgurile de Crăciun, de la finalul lunii noiembrie până la jumătatea lunii decembrie. Turiştii au ales Atena, Istanbul, Praga, Viena, Barcelona, Roma, Lisabona şi cele două circuite la New York, organizate în premieră de Cocktail Holidays.  Cea mai ieftină vacanţă la pieţele de Crăciun, de trei nopţi, cu zbor şi toate taxele incluse, a costat 325 de euro/persoană.</p>
      <p>Oferta de chartere pentru vara viitoare cuprinde Turcia: Antalya, Bodrum şi Dalaman, în premieră pentru sezonul 2020, pentru scurtarea timpului de transfer spre Marmaris, Grecia, Spania, Cipru, Emiratele Arabe Unite, iar cea de circuite Japonia, Madeira (pentru Carnavalul 2020 şi Festivalul Florilor), şi, în premieră, şi tururi gastronomice în Thailanda.<br/>Cocktail Holidays încheie anul cu un volum de vânzări de aproximativ 25 de milioane de euro, în creştere cu aproximativ 40% faţă de 2018, şi mai mult de 35.000 de turişti deserviti, în creştere cu 35% faţă de anul trecut.</p>
    </article>
  </body>
</html>