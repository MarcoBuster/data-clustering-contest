<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/15/7232005/"/>
    <meta property="og:site_name" content="Українська правда"/>
    <meta property="article:published_time" content="2019-11-15T00:02:38+00:00"/>
    <meta property="og:title" content="Разумков розповів, коли може відбутись земельний референдум"/>
    <meta property="og:description" content="Голова Верховної Ради Дмитро Разумков заявив, що референдум щодо ринку землі може відбутись раніше 2024 року. "/>
  </head>
  <body>
    <article>
      <h1>Разумков розповів, коли може відбутись земельний референдум</h1>
      <address>
        <time datetime="2019-11-15T00:02:38+00:00">15 Nov 2019, 00:02</time>
      </address>
      <p>Голова Верховної Ради Дмитро Разумков заявив, що референдум щодо ринку землі може відбутись раніше 2024 року. </p>
      <p><b>Джерело: </b><a href="https://www.youtube.com/watch?v=_Y369pt4QUY">виступ</a> Разумкова в ефірі програми "Право на владу"</p>
      <p><b>Пряма мова:  "</b>Референдум відбудеться і лише після того, як українське суспільство визначиться, що воно готово або ні залучити та дати можливість іноземцям купувати землю українську або продавати корпоративні права. Тоді цей ринок буде відкритий і для іноземців, але після референдуму.</p>
      <p>Плюс - буде перехідний етап, коли українські громадяни побачать, як працює ринок землі, і після цього, орієнтуючись уже не в міфах, а в тому, що бачать навколо себе, вони будуть визначатися, чи треба дозволяти, щоб до нас прийшли там французи, поляки.</p>
      <p>Давайте дочекаємось, коли буде прийнятий закон про референдум.  Це може бути раніше (наступного політичного циклу – УП). <b>Я думаю, що це може відбутись раніше, ніж 2024 рік.</b></p>
      <p><b>Деталі: </b>Також спікер спростував інформацію про те, що референдум відбудеться між першим і другим читання, заявивши, що вона не відповідає дійсності. </p>
      <p>За словами Разумкова, наразі його перший заступник Руслан Стефанчук займається питанням підготовки закону про референдум як такий взагалі. "Це буде закон про народовладдя або пакет законів про народовладдя", – сказав голова Ради. </p>
      <p>
        <b>Нагадаємо: </b>
      </p>
      <ul>
        <li>13 листопада Верховна Рада підтримала в першому читанні законопроєкт № 2178−10 про введення ринку землі. "За" проголосувало 240 нардепів, з них 227 — з фракції <a href="https://www.pravda.com.ua/news/2019/11/13/7231854/">Слуги народу</a>, ще 13 — позафракційні.</li>
        <li>Проєктом закону пропонується відкрити ринок землі 1 жовтня 2020 року.</li>
      </ul>
      <footer>Ольга Гетьманець, УП</footer>
      <related>
        <a href="https://www.pravda.com.ua/news/2019/11/14/7231925/"/>
        <a href="https://www.pravda.com.ua/news/2019/11/10/7231535/"/>
        <a href="https://www.pravda.com.ua/news/2019/11/10/7231531/"/>
      </related>
    </article>
  </body>
</html>