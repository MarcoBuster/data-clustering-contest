<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/jokic-ponovo-sve-okrenuo-doncic-uzalud-dominirao-u-njujorku-video/342501"/>
    <meta property="og:site_name" content="MozzartSport"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Jokić ponovo sve okrenuo, Dončić uzalud dominirao u Njujorku (VIDEO)"/>
    <meta property="og:description" content="Bobijevih 10 poena, Milvoki savladao Čikago uz sjajan učinak Janisa Adetokumba – 124:115"/>
  </head>
  <body>
    <article>
      <h1>Jokić ponovo sve okrenuo, Dončić uzalud dominirao u Njujorku (VIDEO)</h1>
      <h2>Bobijevih 10 poena, Milvoki savladao Čikago uz sjajan učinak Janisa Adetokumba – 124:115</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>Sve može <b>Nikola Jokić</b>! Daleko je srpski centar bio od ličnih rekorda u noćašnjem meču protiv Bruklina, ali je uticao da Nagetsi već viđeni poraz pretvore u iguran trijumf na domaćem parketu. Denver je u jednom trenutku, tokom treće četvrtine, imo 16 poena zaostatka. Čak su i domaći navijači pomislili da je kraj. Međutim, njihovo mišljenje nisu delili <b>Nikola Jokić i Milsap</b> koji su meč završili sa po 18 poena.</p>
      <figure>
        <iframe src="https://www.youtube.com/embed/9LPQVtwEBGg" width="425" height="349" data-service="Youtube" scrolling="no"/>
      </figure>
      <p>Denver je u većem delu meča bio jako skroman. Nije služio šut domaćine, sa druge strane Bruklin je malo grešio. Gosti su sredinom treće četvrtine imala 16 poena prednosti. Ali u tom trenutku su se probudili igrači Denvera. Domaći su serijom 12:2 uspeli da izjednače do kraja trećeg perioda, a odliči su bili i na početku poslednje deonice. Uspeli su da naprave mini seriju 11:2 i dođu do konačnog trijumfa. Jokić je posebno dobar učinak imao u trenucima kada je Denver bio na konopcima. Na kraju prvog poluvremena vezao je pet poena i ostavio u životu tim koji nije delovao dobro.</p>
      <p>Na kraju <b>Jokić</b> je do 18 poena stigao pogodivši osam puta iz igre iz 14 pokušaja. Dodao je deset skokova i tri asistencije.</p>
      <figure>
        <iframe src="https://www.youtube.com/embed/IxJEFg9Jw_s" width="425" height="349" data-service="Youtube" scrolling="no"/>
      </figure>
      <p>Standardno dobar bio je Slovenac srpskog porekla <b>Luka Dončić</b>. Prava je šteta što Maveriksi nisu uspeli da slave u Njujorku (106:103), jer bi se u tom slučaju pisalo samo o ostvarenju nekadašnjeg superstara Real Madrida. Dončić je na kraju zabeležio tripl-dabl. Upisao je 33 poena, 11 asistencija i 10 skokova, dok je Bobi Marjanović stigao do 10 poena i pet skokova. Dalas je sam kriv za poraz u Medison Skver Gardenu. Meveriksi su u finišu poveli sa 95:84 i onda su stali.</p>
      <p>Milvoki je bio bolji od Čikaga 124:115, Janis<b> Adetokumbo</b> je ubacio 38 poena uz 16 skokova, <b>Erik Bledso </b>je imao 31 poen za pobedničku ekipu. Finiks je ubedljivo savladao Atlantu 128:112, uz zapažen učinak <b>Darija Šarića,</b> 23 poena i šest uhvaćenih lopti.</p>
      <p>U trijumfu Nju Orleansa nad LA Klipersima 132:127, najbolji kod Pelikansa bili su <b>Džu Holidej sa 36 poena, i Derik Fejvors</b> sa sjajnim dabl-dablom od 20 poena i 20 skokova. Pol Džordž je za poražene ubacio 33 poena.</p>
      <p>
        <b>NBA - REZULTATI</b>
      </p>
      <p>Klivlend - Majami 97:108<br/>/Lav 16 – Nan 23/</p>
      <p>Milvoki - Čikago 124:115<br/>/Adetokumbo 38, 16 skokova – Vajt 26/</p>
      <p>Nju Orleans - Los Anđeles Klipers 132:127<br/>/Holidej 32 – Džordž 33/</p>
      <p>Njujork - Dalas 106:103<br/>/Moris 20 – Dončić 33 i 10 skokova/</p>
      <p>Finiks - Atlanta 128:112<br/>/Oubre 30 – Parker 24/</p>
      <p>Denver - Bruklin 101:93<br/>/Jokić 18, 10 skokova – Irving 17/</p>
      <figure>
        <img src="https://mozzartsport.com/upload/CKEditor/01.05.2019/isto%C4%8Dna%20konferencija%20-%2B.jpg"/>
      </figure>
      <figure>
        <img src="https://mozzartsport.com/upload/CKEditor/01.05.2019/77307350_1518719244933102_6667189913831604224_o.jpg"/>
      </figure>
    </article>
  </body>
</html>