<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/atentie-soferi-cnair-pune-in-functiune-13-noi-puncte-de-control-a-rovinietei-unde-vor-fi-montate-18589524"/>
    <meta property="og:site_name" content="BusinessMagazin"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Atenţie, şoferi: CNAIR pune în funcţiune 13 noi puncte de control a rovinietei. Unde vor fi montate"/>
    <meta property="og:description" content="Începând de azi vor fi puse în funcţiune 13 noi puncte fixe de control al valabilităţii rovinietei. Punctele de control noi sunt amplasate în zona punctelor de trecere a frontierei Vărşand, Salonta, Borş, Urziceni, Petea, Halmeu, Galaţi, Oancea, Albiţa, Sculeni, Stânca, Rădăuţi Prut şi Siret."/>
  </head>
  <body>
    <article>
      <h1>Atenţie, şoferi: CNAIR pune în funcţiune 13 noi puncte de control a rovinietei. Unde vor fi montate</h1>
      <address><time datetime="2019-11-15T00:00:00+00:00">15 Nov 2019</time> by <a rel="author" href="https://www.businessmagazin.ro/autor/alexandru-nanu" target="_blank">Alexandru Nanu</a></address>
      <h3>Atenţie, şoferi: CNAIR pune în funcţiune 13 noi puncte de control a rovinietei. Unde vor fi montate</h3>
      <p>Începând de azi vor fi puse în funcţiune 13 noi puncte fixe de control al valabilităţii rovinietei. Punctele de control noi sunt amplasate în zona punctelor de trecere a frontierei Vărşand, Salonta, Borş, Urziceni, Petea, Halmeu, Galaţi, Oancea, Albiţa, Sculeni, Stânca, Rădăuţi Prut şi Siret.</p>
      <p>Potrivit CNAIR, începând de azi vor fi puse în funcţiune pe reţeaua de drumuri naţionale şi autostrăzi din România 13 noi puncte fixe de control valabilitate rovinietă, prin intermediul căroră vor fi înregistrate vehiculele care circulă fără achitarea corespunzatoare a tarifului de utilizare (rovinieta), în vederea sancţionării cu amenda contravenţională.</p>
      <p>Astfel, de azi vor fi 106 de puncte fixe de control valabilitate rovinietă pe întreaga reţea de drumuri naţionale şi autostrăzi.</p>
      <p>Punctele de control fac parte din sistemul informatic deţinut de CNAIR.</p>
      <p>"Adresăm conducătorilor auto rugămintea de a verifica înainte de a utiliza reţeaua de drumuri naţionale şi autostrăzi valabilitatea rovinietei", scrie în comunicatul CNAIR</p>
      <p>Pentru a veni în sprijinul utilizatorilor, CNAIR a pus la dispoziţia acestora, pe portalurile web www.cnadnr.ro (secţiunea Verificare Rovinieta) şi www.erovinieta.ro un instrument prin care se poate verifica valabilitatea rovinietei, prin introducerea datelor vehiculului (număr de înmatriculare, număr de identificare).</p>
    </article>
  </body>
</html>