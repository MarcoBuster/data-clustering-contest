<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/helsinki-na-nogama-finska-ima-mec-loptu-za-istorijski-prolaz-na-ep/342508"/>
    <meta property="og:site_name" content="MozzartSport"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Helsinki na nogama: Finska ima meč loptu za istorijski prolaz na EP"/>
    <meta property="og:description" content="Šveđanima za plasman potrebna pobeda u Bukureštu"/>
  </head>
  <body>
    <article>
      <h1>Helsinki na nogama: Finska ima meč loptu za istorijski prolaz na EP</h1>
      <h2>Šveđanima za plasman potrebna pobeda u Bukureštu</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>Hladnoća se ne oseća danas u Helsinkiju, naprotiv – sve „gori“. Sve ide ka tome da će 15. novembar biti istorijski dan za finski fudbal, datum koji će zlatnim slovima biti upisan u almanahe tamošnjeg sporta.</p>
      <p>Finska večeras u pretposlednjem kolu kvalifikacija dočekuje Lihtenštajn i ukoliko pobedi, prvi put u istoriji plasiraće se na Evropsko prvenstvo! Ukoliko se to desi, a momci sa severa su to potpuno zaslužili svojim igrama, biće to najveća senzacija u kvalifikacijama, jer je Finska ušla u trku kao potpuni autsajder, pored Italije, Bosne i Hercegovine i Grčke.</p>
      <p>U junu u Vaducu bili je 2:0 za Fince, pa je jasno zašto se očekuje da večeras iskoriste tu meč loptu i plasiraju se na šampionat kontinenta. A, može da se desi da puleni Markua Kanerve odu i sa remijem, pod uslovom da Jermenija i Bosna večeras ne upišu po tri boda.</p>
      <p>Pobedi Finske nada se i Bugarska, jer bi u tom slučaju zauzela njeno mesto u baražu Lige nacija i dobila poklon šansu da se na taj način bori za mesto na Evropskom prvenstvu.</p>
      <p>Pored Finska, večeras bi vizu za Evropsko prvenstvo mogla da izvadi i Švedska. Ali, biće to pakleno teško. Selekciji „Tri krune“ za osvajanje drugog mesta potrebna je pobeda nad Rumunijom u Bukureštu. Svaki drugi ishod doveo bi do toga da se borba za drugu poziciju rešava u poslednjem kolu. U teoriji gledano, Šveđanima bi večeras lepo pao i remi, jer u poslednjem kolu čekaju Farska ostrva, ali sa tim bodom bi, ipak, morali da „rade“ i u završnih 90 minuta kvalifikacija.</p>
      <p>Što se tiče Grupe D, tu je potpuna zavrzlama i večeras teško da ćemo dobiti ijednog od dva putnika na Evropsko prvenstvo. Jedini način kako bi mogao neko da obezbedi prolaz je jedan od dva velika favorita izgubi na svom terenu, Danska od Gibraltara ili Švajcarska od Gruzije, a da drugi pobedi. Ukoliko bi omanula Švajcarska, Danska bi stekla nedostižnu prednost, a ako bi pala Danska, onda bi Švajcarci imali dovoljnu zalihu, jer se u poslednjem kolu sastaju Irska i Danska i jedan sigurno ne bi mogao da je prestigne.</p>
      <p>
        <b>KVALIFIKACIJE ZA EVROPSKO PRVENSTVO</b>
      </p>
      <p>
        <i>
          <u>
            <b>Petak</b>
          </u>
        </i>
      </p>
      <p>
        <b>GRUPA D<br/><a href="https://www.mozzartbet.com/sr#/match/4523148">20.45: (1,15) Švajcarska (7,75) Gruzija (18,0)</a><br/><a href="https://www.mozzartbet.com/sr#/match/4523141">20.45: (1,01) Danska (23,0) Gibraltar (50,0)</a></b>
      </p>
      <figure>
        <img src="https://mozzartsport.com/upload/CKEditor/15.11.2019./GGRRdd.JPG"/>
      </figure>
      <p>
        <b>GRUPA F<br/><a href="https://www.mozzartbet.com/sr#/match/4523149">18.00: (1,07) Norveška (12,0) Farska Ostrva (30,0)</a><br/><a href="https://www.mozzartbet.com/sr#/match/4523164">20.45: (1,01) Španija (23,0) Malta (50,0)</a><br/><a href="https://www.mozzartbet.com/sr#/match/4523142">20.45: (3,10) Rumunija (3,10) Švedska (2,45)</a></b>
      </p>
      <figure>
        <img src="https://mozzartsport.com/upload/CKEditor/15.11.2019./GGRRff.JPG"/>
      </figure>
      <p>
        <b>GRUPA J<br/><a href="https://www.mozzartbet.com/sr#/match/4523160">18.00: (1,03) Finska (16,0) Lihtenštajn (50,0)</a><br/><a href="https://www.mozzartbet.com/sr#/match/4523152">18.00: (3,25) Jermenija (3,20) Grčka (2,30)</a><br/><a href="https://www.mozzartbet.com/sr#/match/4523151">20.45: (3,25) BiH (3,30) Italija (2,25)</a></b>
      </p>
      <figure>
        <img src="https://mozzartsport.com/upload/CKEditor/15.11.2019./DDRRjj.JPG"/>
      </figure>
      <p>*** kvote su podložne promenama</p>
      <p><b>Foto:</b> <i>Reuters</i></p>
      <hr/>
      <figure>
        <img src="https://mozzartsport.com/upload/CKEditor/15.11.2019./2.%20An%C4%91ela%20Tomas%CC%8Cevic%CC%81%20za%20organizaciju%20Kos%CC%8C%20za%20srec%CC%81u%201080x1080.jpg"/>
      </figure>
    </article>
  </body>
</html>