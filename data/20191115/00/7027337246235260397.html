<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698467/%D8%B3%D8%A7%D8%B2%D9%85%D8%A7%D9%86-%D9%85%D9%84%D9%84-11-%D9%85%DB%8C%D9%84%DB%8C%D9%88%D9%86-%D8%B3%D9%88%D8%B1%DB%8C-%D8%A8%D9%87-%DA%A9%D9%85%DA%A9-%D8%A7%D8%AD%D8%AA%DB%8C%D8%A7%D8%AC-%D8%AF%D8%A7%D8%B1%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="سازمان ملل: 11 میلیون سوری به کمک احتیاج دارند"/>
    <meta property="og:description" content="سازمان ملل خبر داد که بیش از 11 میلیون سوری در مناطق مختلف این کشور به کمک بسردوستانه نیاز دارند."/>
  </head>
  <body>
    <article>
      <h1>سازمان ملل: 11 میلیون سوری به کمک احتیاج دارند</h1>
      <address><time datetime="2019-11-15T00:00:00+00:00">15 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/24/1037302_776.jpg"/>
      </figure>
      <p>سازمان ملل خبر داد که بیش از 11 میلیون سوری در مناطق مختلف این کشور به کمک بسردوستانه نیاز دارند.</p>
      <p>به گزارش فارس، «مارک لوکوک» هماهنگ کننده امور بشردوستانه سازمان ملل شامگاه پنجشنبه (دیروز) در صحن شورای امنیت گفت که ۱۱ میلیون تن از مردم سوریه به کمک‌های بشردوستانه نیاز دارند اما سازمان‌های بشردوستانه بین‌المللی در یک ماه فقط نیمی از این تعداد را می‌توانند تحت پوشش قرار دهند.</p>
      <p>به نوشته روسیا الیوم، او گفت که نزدیک به چهار میلیون نفر کمک‌های بین‌المللی را از طریق مرزها در مناطق شمالی سوریه دریافت کرده‌اند و ۲.۷ میلیون نفر نیز مناطق تحت سیطره تروریست‌ها در استان ادلب و شمال غرب سوریه حضور دارند.</p>
      <p>«مارک لوکوک» از اعضای شورای امنیت سازمان ملل خواست تا برنامه کمک‌رسانی به مردم سوریه از طریق مرزها را که در ماه دسامبر آتی پایان می‌یابد، تمدید کند. او تأکید کرد که به جز این برنامه، راه دیگری برای کمک رسانی در سوریه وجود ندارد.</p>
      <p>این مقام سازمان ملل، توقف کمک‌رسانی‌ها را موجب گسترش بیماری‌ها و گرسنگی در سوریه دانست و گفت که توقف عملیات کمک‌رسانی به خصوص اینکه فصل زمستان نیز نزدیک است، موجب به وجود آمدن موج جدید پناهندگان می‌شود و بحران دیگری را در منطقه به وجود می‌آورد.</p>
      <p>او سپس به شرایط وخیم مردم در استان ادلب که تحت اشغال تروریست‌ها به سر می‌برد اشاره کرد و گفت که ساکنان این استان از اقدامات تروریست‌ها در سختی و مشقت به سر می‌برند. به گفته او اهالی شهر «کفر تخاریم» به حضور تروریست‌های «جبهة النصره» اعتراض کرده و تروریست‌ها نیز اقدام به محاصره و گلوله‌بارن شهر کرده‌اند.</p>
    </article>
  </body>
</html>