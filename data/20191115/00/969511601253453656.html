<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/electrica-profit-161-mil-lei-9-luni-jumatate-nivelul-2018-director-general-dupa-prim-trimestru-marcat-modificarile-semnificative-cadrului-reglementare-au-avut-efecte-nefavorabile-asupra-afacerii-18588048"/>
    <meta property="og:site_name" content="BusinessMagazin"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Electrica, profit de 161 mil.lei la 9 nouă luni, jumătate din nivelul din 2018. Director general: După un prim trimestru marcat de modificările semnificative ale cadrului de reglementare, care au avut efecte nefavorabile asupra afacerii, am reuşit să recuperăm"/>
    <meta property="og:description" content="Grupul Electrica a înregistrat, în primele nouă luni ale acestui an, venituri operaţionale de 4,7 miliarde lei, în creştere cu 14,5%, şi un profit net consolidat de 161 milioane lei, faţă de 315 milioane lei..."/>
  </head>
  <body>
    <article>
      <h1>Electrica, profit de 161 mil.lei la 9 nouă luni, jumătate din nivelul din 2018. Director general: După un prim trimestru marcat de modificările semnificative ale cadrului de reglementare, care au avut efecte nefavorabile asupra afacerii, am reuşit să recuperăm</h1>
      <address><time datetime="2019-11-15T00:00:00+00:00">15 Nov 2019</time> by <a rel="author" href="https://www.businessmagazin.ro/autor/roxana-rosu" target="_blank">Roxana Rosu</a></address>
      <h3>Electrica, profit de 161 mil.lei la 9 nouă luni, jumătate din nivelul din 2018. Director general: După un prim trimestru marcat de modificările semnificative ale cadrului de reglementare, care au avut efecte nefavorabile asupra afacerii, am reuşit să recuperăm</h3>
      <p>Grupul Electrica a înregistrat, în primele nouă luni ale acestui an, venituri operaţionale de 4,7 miliarde lei, în creştere cu 14,5%, şi un profit net consolidat de 161 milioane lei, faţă de 315 milioane lei în ianuarie-septembrie 2018, rezultat influenţat de pierderea din primul trimestru al anului.</p>
      <p>Grupul Electrica a înregistrat, în primele nouă luni ale acestui an, venituri operaţionale de 4,7 miliarde lei, în creştere cu 14,5%, şi un profit net consolidat de 161 milioane lei, faţă de 315 milioane lei în ianuarie-septembrie 2018, rezultat influenţat de pierderea din primul trimestru al anului.</p>
      <p>“După un prim trimestru al acestui an marcat de modificările semnificative ale cadrului de reglementare, care au avut efecte nefavorabile asupra afacerii, am reuşit să recuperăm şi, la nouă luni, sa inregistrăm un profit net consolidat de 161 milioane lei, ceea ce reprezintă 133% din valoarea bugetata pentru întreg anul 2019”, a declarant Corina Popescu, Director General Electrica.</p>
      <p>Compania a raportat în T1 o pierdere de 41 milioane lei, urmată de două trimestre pe plus, cu un profit net cumulat de 202 milioane lei.</p>
      <p>”Într-o perioadă plină de provocări, am continuat să ne asumăm rolul de companie responsabilă fată de cei 3,7 milioane de utilizatori din portofoliu, precum şi faţă de cei peste 7000 de acţionari. In egală măsură, considerăm că autoritătile au responsabilitatea de a asigura predictibilitate, un <i>cadru de reglementare care să stimuleze</i> investiţiile, precum şi tratament echidistant şi nediscriminatoriu pentru toti participanţii din piaţa de energie”.</p>
      <p>În segmentul de distribuţie, veniturile Electrica au crescut cu 3,9%, ca urmare a creşterii cantităţii distribuite totale cu 0,5% şi a tarifelor medii de distribuţie, precum şi a majorării semnificative a valorii investiţiilor în reţea.</p>
      <p>În ceea ce priveşte segmentul de furnizare, veniturile au crescut cu 20,4%, ca rezultat al creşterii cu 8,7% a cantităţii de energie electrică furnizată pe piaţa cu amănuntul, a majorării preţurilor medii de vânzare cu 5,6%, precum şi ca urmare a dezvoltării activităţii de furnizare de gaze naturale.</p>
      <p>Costurile consolidate pentru achiziţia energiei electrice au crescut cu 31,8%, la 2,4 miliarde lei. Această evoluţie a fost resimţită prin majorarea cu 22,4% a costului energiei electrice achiziţionate pentru acoperirea pierderilor în reţea, influenţată de evoluţia ascendentă a preţurilor de achiziţie a energiei electrice, care au fost semnificativ mai mari faţă de preţul aprobat ex-ante de ANRE pentru operatorii de distribuţie din Grupul Electrica.</p>
      <p>Potrivit raportului, şi în segmentul de furnizare a fost înregistrată o creştere a cheltuielilor cu achiziţia de energie electrică cu 34,2%, ca efect cumulat al creşterii preţului de achiziţie şi al cantităţii de energie electrică achiziţionată. Marja de furnizare a fost afectată negativ, în principal întrucât, prin tarifele aprobate de către ANRE, preţul recunoscut pentru primele două luni din 2019 pe segmentul reglementat nu acoperă preţul de achiziţie a energiei electrice efectiv realizat.</p>
      <p>”Pe fondul modificărilor semnificative ale cadrului legislativ şi de reglementare, îndeosebi cu efect advers, profitul operaţional al Grupului a scăzut cu 190 milioane lei, comparativ cu aceeaşi perioadă a anului trecut. Astfel, la evoluţia EBITDA s-a adaugat în principal impactul nefavorabil al cheltuielii cu amortizarea, o creştere de 35 milioane lei - ca urmare a aplicării unui nou standard de raportare financiară, începând cu 1 ianuarie 2019, şi a volumului de investiţii puse în funcţiune”, se menţionează în raportul companiei.</p>
      <p> </p>
    </article>
  </body>
</html>