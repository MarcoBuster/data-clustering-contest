<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/raspucao-se-vanjin-rekord-karijere-u-evroligi/342587"/>
    <meta property="og:site_name" content="MozzartSport"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Raspucao se! Vanjin rekord karijere u Evroligi"/>
    <meta property="og:description" content="Marinković je u pobedi Valensije ubacio 19 poena i odigrao partiju koja će mu mnogo značiti za nastavak sezone"/>
  </head>
  <body>
    <article>
      <h1>Raspucao se! Vanjin rekord karijere u Evroligi</h1>
      <h2>Marinković je u pobedi Valensije ubacio 19 poena i odigrao partiju koja će mu mnogo značiti za nastavak sezone</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>
        <b>Valensija je večeras stigla do bitne pobede nad Bajernom na svom parketu, a najbolju utakmicu u karijeri, kada je Evroliga u pitanju, a možda i generalno, odigrao je srpski košarkaš Vanja Marinković koji je vodio svoj tim do pobede nad nezgodnim Bavarcima od 82:56.</b>
      </p>
      <p>Protiv ekipe koju vodi <b>Dejan Radonjić </b>ubacio je 19 poena šutirajući 5/6 za dva i 3/5 za tri poena, a svemu je dodao i jedan skok i tri izgubljene lopte.</p>
      <p>Dosadašnji rekord u Evroligi <b>Vanja Marinković </b>držao je sa šest datih poena protiv Asvela, ali večeras je debelo prebacio svoj učinak i postavio novi rekord karijere. I to za više od tri puta.</p>
      <p>Nema sumnje da će <b>Vanji </b>ovakva partija mnogo značiti za nastavak sezone, posebno u najelitnijem evropskom košarkaškom takmičenju. Sigurno je sa ovakvom igrom kupio i dodatne minute u budućim mečevima. Dobar posao za <b>Vanju Marinkovića</b>!</p>
      <p>Zanimljivo je da mu je najveću kontratežu pravio <b>Vladimir Lučić </b>koji je za Bavarce ubacio 14 poena uz šut za dva poena 5/7 i ukupan indeks korisnosti 13.</p>
      <p>Kada je sama utakmica u pitanju suštinski se nije postavljalo pitanje pobednika. Posebno je Valensija bila ubedljiva u poslednjoj četvrtini koju je dobila s 23:9.</p>
      <p><b>Marinković </b>je bio najefikasniji igrač svoje ekipe sa 19 poena, a pratio ga je <b>Brok Motum </b>sa 14 ubačenih poena. <b>Lučić </b>je bio najefikasniji kod Bajerna sa 14, <b>Lo </b>je dodao 11.</p>
      <p>
        <b>EVROLIGA - 8. KOLO</b>
      </p>
      <p><b>Četvrtak</b><br/>Himki - Olimpija Milano 87:79<br/>/Šved 24 - Rol 14/</p>
      <p>Efes - Zenit 90:88<br/>/Micić 24 - Holins 26/</p>
      <p>Panatinaikos - Alba 105:106 (posle dva produžetka)<br/>/Papapetru 39 - Hermanson 20/</p>
      <p>Baskonija – Makabi Tel Aviv 83:113<br/>/Šengelija 31 – Vilbekin 20/</p>
      <p>Real Madrid - Barselona 86:76<br/>/Rendolf 16 - Mirotić 19/</p>
      <p><b>Petak</b><br/>CSKA  Fenerbahče 88:70<br/>/Džejms 31 - Slukas 20/</p>
      <p>Crvena zvezda - Asvel 65:65 (72:74)<br/>/Beron 16 - Livio 20/</p>
      <p>Olimpijakos - Žalgiris 83:74<br/>/Spanulis 16 - Lendejl 23/</p>
      <p>Valensija - Bajern 82:56<br/>/Marinković 19 - Lučić 14/</p>
      <figure>
        <img src="https://mozzartsport.com/upload/CKEditor/15.11.2019./ioioioio.jpg"/>
      </figure>
    </article>
  </body>
</html>