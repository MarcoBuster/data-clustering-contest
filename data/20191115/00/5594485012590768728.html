<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/oshche-edna-zhena-obrana-ot-kolega-na-taksidzhiykata-ostavila-bez-pari-bolna-mayka_news709368.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-15T00:01:00+00:00"/>
    <meta property="og:title" content="Още една жена обрана от колега на таксиджийката, оставила без пари болна майка"/>
    <meta property="og:description" content="Райна Кънчева също била ограбена след пътуване с Yellow"/>
  </head>
  <body>
    <article>
      <h1>Още една жена обрана от колега на таксиджийката, оставила без пари болна майка</h1>
      <h2>Райна Кънчева също била ограбена след пътуване с Yellow</h2>
      <address>
        <time datetime="2019-11-15T00:01:00+00:00">15 Nov 2019, 00:01</time>
      </address>
      <p>https://blitz.bg/obshtestvo/oshche-edna-zhena-obrana-ot-kolega-na-taksidzhiykata-ostavila-bez-pari-bolna-mayka_news709368.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573766016-33.jpg"/>
      </figure>
      <p>Ограбената от шофьорка на такси Yellow тежко болна майка на бебе Благовеста Найденова не е единствената подобна жертва.  За това разказа софиянката Райна Кънчева, която е била обрана от шофьор от същата таксиметрова компания по сходен сценарий.   </p>
      <figure>
        <img src="https://cdn2.trafficnews.bg/2019/11/13/thumb_taksimetrova-shtofyorka-obra-maika-bebe-776.jpg"/>
      </figure>
      <p> <a href="https://trafficnews.bg/obshtestvo/shofyorka-taksi-obra-tezhko-bolna-maika-bebe-160414/">Шофьорка на такси обра тежко болна майка с бебеАнна Бонева и приятелката й изтеглили пари от банковата карта на софиянката Благовеста, която останала пред болницата без пари, документи и телефон</a></p>
      <p>На 18 юни Райна трябвало да заведе своя близка до сградата на Националния осигурителен институт, за да подаде документи за осъвременяване на пенсията й. Възрастната жена не можела да ходи сама и заради това поради тази причина се наложило да бъде придружена.</p>
      <p>
        <b>„Чакахме такси пред НОИ, но тъй като трябваше да оставим жената на улица „Одрин”, която е наблизо, не искаха да ни качат. След като един шофьор от  Yellow ни подмина, се появи следващ, който  склони да ни закара до този адрес, а след това и мен до "Овча купел”, разказa Кънчева пред  <a href="https://trafficnews.bg/obshtestvo/oshte-edna-zhena-obrana-kolega-taksidzhiikata-ostavila-bez2-160508/">TrafficNews</a>.</b>
      </p>
      <p>Направило й впечатление, че таксиджията не казал нито дума, а само кимал, когато Румяна го попитала дали ще може да ги закара.</p>
      <p>„Колата имаше апарат, стикери, всичко изглеждаше редовно. По пътя спряхме на "Одрин" и "Стамболийски", за да може възрастната жена да си купи някакви неща, а там на светофара има камера.Така че, ако искат могат да видят номерата на колата”, разказа Кънчева.</p>
      <p>Тя стояла на задната седалка, заедно с всичкия багаж и чантата си. Трудно подвижната жена пък била отпред до шофьора. Когато стигнали до „Китайския блок” на улица „Одрин” Кънчева слязла, за да отвори вратата на входа. В същото време нейната близка също успяла да излезе от колата.</p>
      <p>„Обърнах се и таксито просто го нямаше. Видях само задната част на автомобила, но нямаше как да запомня номера. В такъв момент си толкова шокиран, че въобще не можеш да реагираш”, споделя с огорчение Кънчева.</p>
      <p>В чантата й били ключовете за дома, парите, телефона и всички ценни вещи. По-късно се оказало, че за неин късмет личната карта е в жилището й, защото същия ден е сменяла чантите си и е забравила да вземе документа.</p>
      <p>„Истината е, че аз нямах много пари, но чувството, че си никой, на улицата си, не можеш да се прибереш в дома си и нямаш пари дори да си вземеш едно билетче за градския транспорт и да стигнеш до някъде”, споделя Райна.</p>
      <p>Синът на Кънчева проследил задигнатия телефона и установил, че той се намира някъде около бул. „Македония”. Мъжът обаче направил грешката да позвъни, след което устройството било изключено.</p>
      <p>„Свързах се с фирмата Yellow и оттам ми казаха, че нищо не могат да направят, защото не съм се обадила по телефона да си поръчам такси и не съм разговаряла с диспечер. Казаха ми, че имали над хиляда шофьори и не можели да разберат кой е”, споделя Кънчева.</p>
      <p>Жената отишла и подала жалба и в полицията, но 5 месеца по-късно все още не е установено кой е таксиметровият шофьор.</p>
      <p>„Въобще вече не се е и надявам да го открият. Аз просто видях какво се е случило на Благовеста и реших да споделя, че това е практика, защото в случая става въпрос за шофьор от същата фирма”, разказва Райна.</p>
    </article>
  </body>
</html>