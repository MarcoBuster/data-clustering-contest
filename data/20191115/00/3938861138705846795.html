<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sports-newspaper/_zbirna-ukrayini-zakinchit-rik-u-belgradi/938181"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T00:21:00+00:00"/>
    <meta property="og:title" content="Збірна України закінчить рік у Белграді"/>
    <meta property="og:description" content="&amp;mdash;&amp;ensp;Я позиціоную матч проти Сербії просто, &amp;mdash; каже 43-річний Андрій Шевченко, головний тренер збірної України з футболу. &amp;mdash; У нас є кілька травмованих &amp;mdash; Марлос, Мораес, Зінченко. Дискваліфікований Степаненко. Тому в Белградському поєдинку шанс показати себе отримають ті, ..."/>
  </head>
  <body>
    <article>
      <h1>Збірна України закінчить рік у Белграді</h1>
      <address><time datetime="2019-11-15T00:21:00+00:00">15 Nov 2019, 00:21</time> by <a rel="author">Віталій МАРТИНЮК</a></address>
      <p>— Я позиціоную матч проти Сербії просто, — каже <b>43-річний Андрій Шевченко</b>, головний тренер збірної України з футболу. — У нас є кілька травмованих — Марлос, Мораес, Зінченко. Дискваліфікований Степаненко. Тому в Белградському поєдинку шанс показати себе отримають ті, хто до цього грав менше.</p>
      <p>Збірна України достроково виграла груповий турнір, забезпечила собі перше місце і вихід до фінальної частини Євро-2020. Єдина мотивація — здобути бодай нічию, щоб гарантувати місце в першому кошику під час жеребкування. Воно відбудеться в суботу 30 листопада в румунському Бухаресті.</p>
      <p>— Не єдина, — уточнює Шевченко. — Нас чекає матч із дуже сильним суперником. Серби не втратили шанс поїхати на Євро через Лігу націй. Тож ми ще можемо перетнутися на Євро-2020. Тому ставлюся до цієї зустрічі дуже серйозно. І мої хлопці також.</p>
      <p>Матч у Белграді стане заключним для футбольної збірної України 2019 року.</p>
      <p>
        <b>Футбол. Євро‑2020. Відбірковий турнір. Національні команди</b>
      </p>
      <p>17 листопада, неділя</p>
      <p>Сербія — Україна</p>
      <p>16:00 за київським часом. Белград. Стадіон "Райко Мітич", розрахований на 53 тис. глядачів.</p>
      <p>Прогноз погоди: +16 °C</p>
      <p>ТБ: "Україна"</p>
      <p>Текстова трансляція: gazeta.ua</p>
    </article>
  </body>
</html>