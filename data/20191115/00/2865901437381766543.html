<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/rezzime-dana-petak-sjajno-uhvaceni-italijani-svedani-i-grci-mesi-vas-upropastio/342548"/>
    <meta property="og:site_name" content="MozzartSport"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="REZZIME DANA (petak): Sjajno uhvaćeni Italijani, Šveđani i Grci, Mesi vas upropastio"/>
    <meta property="og:description" content="Pogledajte ko vam je 15. novembra doneo novac, a ko vas je prodao..."/>
  </head>
  <body>
    <article>
      <h1>REZZIME DANA (petak): Sjajno uhvaćeni Italijani, Šveđani i Grci, Mesi vas upropastio</h1>
      <h2>Pogledajte ko vam je 15. novembra doneo novac, a ko vas je prodao...</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p><b>NAPOMENA</b>: U rubrici REZZIME DANA novinari portala MOZZART Sport koriste podatke kladionice MOZZART o najigranijim parovima tog dana, i na osnovu toga sumiraju koji su od najigranijih tipova prošli, a koji nisu.</p>
      <p><b><a href="https://mozzartsport.com/fudbal/vesti/predlozzi-i-tipovanja-petak-finci-protiv-lihtenstajna-i-uz-2-4-overavaju-plasman-na-ep-azuri-prezivljavaju-bilino-polje-duel-brazila-i-argentine-obecava-gg/342527">OVDE</a></b> pogledajte kako smo mi prošli u rubrici PREDLOZZI I TIPOVANJA.</p>
      <p>Evo kako ste vi tipovali.</p>
      <p>
        <b>ZAOKRUŽENO</b>
      </p>
      <p><b>ŠVAJCARSKA - GRUZIJA (tip 1, kvota 1,15) - rezultat 1:0</b><br/>Meč u Sent Galenu odlučio je debitant, 22-godišnji Sedrik Iten. Centarfor Sent Galena dočekao je premijerne minute u nacionalnom timu. Selektor Petković mu je ukazao poverenje u 71, a samo sedam minuta kasnije visoki momak koji je ponikao u Bazelu odužio mu se važnim golom. I to na debiju u dresu Sajdžija.</p>
      <p>
        <b>
          <a href="https://mozzartsport.com/fudbal/vesti/tako-se-to-radi-usao-covek-s-klupe-debitovao-i-dao-gol-za-plasman-na-euro-video/342584">OPŠIRNIJE OVDE</a>
        </b>
      </p>
      <p><b>BIH - ITALIJA (tip 2, kvota 2,15) - rezultat 0:3</b><br/>U Zenici je Italija potvrdila da pod palicom Roberta Mančinija sazreva. Azuri su na Bilinom polju možda lakše nego što su i sami očekivali savladali Bosnu i Hercegovinu i, uz Belgiju, ostali jedini tim u kvalifikacijama koji je ostvario sve pobede. Za devetu uzastopnu najzaslužniji je Nikolo Barela, posle asistencija Frančesku Ačerbiju i Andrei Belotiju, između kojih je i sam pogodio cilj.</p>
      <p>
        <b>
          <a href="https://mozzartsport.com/fudbal/vesti/ne-igraju-lepo-ne-znaju-bez-ibre-slucajno-izbacili-italiju-a-da-mozda-pocnemo-da-cenimo-svedane-odose-ljudi-i-na-euro-video/342588">OPŠIRNIJE OVDE</a>
        </b>
      </p>
      <p><b>NORVEŠKA - FARSKA OSTRVA (tip 1, kvota 1,10) - rezultat 4:0</b><br/>Za samo četiri minuta motivisani Norvežani spakovali su dva komada autsajderu i pokazali da nemaju problema sa otvaranjem utakmica u kojima su izraziti favoriti. Strelci su bili defanzivac Reginijunsen posle kornera u četvrtom minutu i vezista Iver Fosum u osmom. U drugom poluvremenu napadač Trabzona Aleksander Serlot je sa dva precizna udarca u 62. i 65. minutu postavio konačan rezultat.</p>
      <p>
        <b>
          <a href="https://mozzartsport.com/fudbal/vesti/festa-u-helsinkiju-kakva-se-ne-pamti-puki-ispunio-vekovni-san-finaca-video/342571">OPŠIRNIJE OVDE</a>
        </b>
      </p>
      <p><b>RUMUNIJA - ŠVEDSKA (tip 2, kvota 2,55) - rezultat</b> <b>0:2</b><br/>Jednostavno, videla se razlika u klasi, koju je selekcija sa severa Evrope demonstrirala od prvog minuta, a valorizovala na krilima sjajnog napadača Markusa Berga. Centarfor Krasnodara najpre je poturio glavom posle odličnog prodora Emila Forzberga, da bi zatim odložio loptu Robinu Kajsonu i tu je bio kraj. Već u 34. minutu. Švedska ide na EURO. Tamo i pripada.</p>
      <p>
        <b>
          <a href="https://mozzartsport.com/fudbal/vesti/ne-igraju-lepo-ne-znaju-bez-ibre-slucajno-izbacili-italiju-a-da-mozda-pocnemo-da-cenimo-svedane-odose-ljudi-i-na-euro-video/342588">OPŠIRNIJE OVDE</a>
        </b>
      </p>
      <p><b>JERMENIJA - GRČKA (tip 2, kvota 2,30) - rezultat 0:1</b><br/>Grčka je kao gost pobedila Jermeniju sa 1:0, a pirovi trijumf Helenima omogućio je napadač PAOK-a Limnios pogotkom u 34. minutu. Gosti su dominirali tokom celog meča, očigledno želeći da ostave dobar utisak na zatvaranju za njih lošeg ciklusa i uspeli su na veliko zadovoljstvo svih vas koji ste uhvatili jaku dvojku.</p>
      <p><b>FINSKA - LIHTENŠTAJN (tip 1, kvota 1,05) - rezultat 3:0</b><br/>Dominirala je Finska od prvog do poslednjeg minuta, a treba istaći da je sjajni Puki omogućio i vodeći gol koji je postigao Tuominen u 21. minutu. Oba pogotka kapiten domaćina dao je u drugom poluvremenu, prvi sa penala u 66. minutu, a drugi posle individualne majstorije u 75. Nejaki Lihtenštajn jedva da je prešao centar za 90 minuta pa drugačiju sudbinu nije ni zaslužio.</p>
      <p>
        <b>
          <a href="https://mozzartsport.com/fudbal/vesti/festa-u-helsinkiju-kakva-se-ne-pamti-puki-ispunio-vekovni-san-finaca-video/342571">OPŠIRNIJE OVDE</a>
        </b>
      </p>
      <p><b>TUNIS - LIBIJA (tip 1, kvota 1,40) - rezultat 4:1</b><br/>Dobro ste namirisali ovde keca. Kazri je blistao na ovoj utakmici, postigao je dva gola, jedan posle promašenog penala, a već u 41. minutu utakmice Tunis je imao ubedljivo vođstvo i Libija nije mogla ništa više da učini. Jesu gosti pogodili u nadoknadi vremena prvog poluvremena i smanjili na 2:1, ali je Tunis u nastavku postigao još dva gola i tu je bila tačka. Siguran kec, lepo odigrao.</p>
      <p>
        <b>PRECRTANO</b>
      </p>
      <p><b>BRAZIL - ARGENTINA (tip 1, kvota 2,25) - rezultat 0:1</b><br/>Da će biti problema za Karioke bilo jesno već u desetom minutu kada je Gabrijel Žezus promašio penal. Potom je na scenu stupio velikan Lionel Mesi. Najpre izboren penal, posle kontakta sa Aleksom Sandrom, potom ne baš najbolji šut asa Barselone, koji je prozreo Alison Beker, ali je otpadak Leo u 13. minutu spakovao u mrežu i tako potvrdio da mu je Brazil omiljena žrtva kad igra za selekciju. Na vašu veliku žalost...</p>
      <p>
        <b>
          <a href="https://mozzartsport.com/fudbal/vesti/mesi-ne-ume-da-pobedi-brazil-osim-ako-nije-prijateljska-ne-dajte-zezusu-vise-da-puca-penale-video/342576">OPŠIRNIJE OVDE</a>
        </b>
      </p>
      <p><b>LEVEN - BERŠOT (tip 1, kvota 1,90) - rezultat 0:3</b><br/>U prvom poluvremenu nije bilo golova i već ste na poluvremenu mogli da naslutite da se ovo neće dobro završiti. A mogli se u to i da se uverite kada je Beršot počeo da rešeta mrežu domaćina. Prvo je strelac bio Holchauzer u 48. minuu utakmice, potom je pogodio Nubisi u 54. minutu, da bi na kraju Van Kamp pogodio u 60. minutu za pobedu. Vrlo neočekivana i laka pobeda gostiju.</p>
      <p><b>MAROKO - MAURITANIJA (tip 1, kvota 1,18) - rezultat 0:0</b><br/>Čekali ste, čekali, ali - niste dočekali. Maroko nije uspeo da probije bedem ne tako po fudbalu poznate Mauritanije i na kraju su gosti izdržali i izborili 0:0. Domaći tim je bio nervozan čemu svedoče i žuti kartoni, probao je selektor Maroka i sa izmenama, napravio je tri u drugom poluvremenu, ali ništa nije pomoglo. Na kraju 0:0. Rezultat koji ne odgovara ni vama ni Maroku.</p>
    </article>
  </body>
</html>