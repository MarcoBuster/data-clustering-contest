<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/460802/%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6-%E0%A6%A6%E0%A7%81%E0%A6%B0%E0%A7%8D%E0%A6%AF%E0%A7%87%E0%A6%BE%E0%A6%97-%E0%A6%AC%E0%A7%8D%E0%A6%AF%E0%A6%AC%E0%A6%B8%E0%A7%8D%E0%A6%A5%E0%A6%BE%E0%A6%AA%E0%A6%A8%E0%A6%BE%E0%A7%9F%E0%A6%93-%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A7%87-%E0%A6%B0%E0%A7%8B%E0%A6%B2-%E0%A6%AE%E0%A6%A1%E0%A7%87%E0%A6%B2"/>
    <meta property="og:site_name" content="Daily Janakantha"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="বাংলাদেশ দুর্যোগ ব্যবস্থাপনায়ও বিশ্বে রোল মডেল"/>
    <meta property="og:description" content="নিজস্ব সংবাদদাতা, পিরোজপুর, ১৪ নবেম্বর ॥ গৃহায়ন ও গণপূর্ত মন্ত্রী শ.ম রেজাউল করিম বলেছেন, বাংলাদেশ এখন শুধু উন্নয়নেই নয়, দুর্যোগ ব্যবস্থাপনাতেও বিশ্বে রোল মডেল। আর এটি প্রধানমন্ত্রী শেখ হাসিনার জন্যই সম্ভব হয়েছে। বৃহস্পতিবার বিকেল ৩টায় জেলার নাজিরপুরের পাবলিক লাইব্রেরি মিলনায়তনে জেলা পরিষদের উদ্যোগে জেলা পরিষদের ..."/>
  </head>
  <body>
    <article>
      <h1>বাংলাদেশ দুর্যোগ ব্যবস্থাপনায়ও বিশ্বে রোল মডেল</h1>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <ul>
        <li>পিরোজপুরে গণপূর্তমন্ত্রী</li>
      </ul>
      <p>নিজস্ব সংবাদদাতা, পিরোজপুর, ১৪ নবেম্বর ॥ গৃহায়ন ও গণপূর্ত মন্ত্রী শ.ম রেজাউল করিম বলেছেন, বাংলাদেশ এখন শুধু উন্নয়নেই নয়, দুর্যোগ ব্যবস্থাপনাতেও বিশ্বে রোল মডেল। আর এটি প্রধানমন্ত্রী শেখ হাসিনার জন্যই সম্ভব হয়েছে।</p>
      <p>বৃহস্পতিবার বিকেল ৩টায় জেলার নাজিরপুরের পাবলিক লাইব্রেরি মিলনায়তনে জেলা পরিষদের উদ্যোগে জেলা পরিষদের প্রধান নির্বাহী কর্মকর্তা রেবেকা খানের সভাপতিত্বে উপজেলার ক্ষতিগ্রস্তদের মাঝে আর্থিক সহযোগিতা প্রদানকালে প্রধান অতিথির বক্তেব্যে তিনি এসব কথা বলেন।</p>
      <p>মন্ত্রী বলেন, সম্প্রতি ঘটে যাওয়া বুলবুলের আঘাতে পিরোজপুর-১ সহ জেলায় যে ক্ষতি হয়েছে তা প্রধানমন্ত্রীকে জানানো হয়েছে। আপনারা সকল ক্ষতিপূরণ ইনশাআল্লাহ পেয়ে যাবেন। আর সে জন্য আমার সকল চেষ্টা রয়েছে।</p>
      <p>এদিন জেলা পরিষদের উদ্যোগে উপজেলার নিহত পরিবারকে ২০ হাজার টাকা ও ক্ষতিগ্রস্ত ১৫ পরিবারের প্রত্যেককে ৫ হাজার টাকার আর্থিক সহযোগিতার চেক বিতরণ করেন তিনি।</p>
    </article>
  </body>
</html>