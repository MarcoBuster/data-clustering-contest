<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/smirivanje-tla-anceloti-ostaje-menja-formaciju-napolija-i-aktivira-malteski-pakt/342570"/>
    <meta property="og:site_name" content="MozzartSport"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Smirivanje tla: Ančeloti ostaje, menja formaciju Napolija i aktivira „Malteški pakt“"/>
    <meta property="og:description" content="Već za gostovanje na San Siru i Enfildu Kaleto se vraća oprobanom receptu"/>
  </head>
  <body>
    <article>
      <h1>Smirivanje tla: Ančeloti ostaje, menja formaciju Napolija i aktivira „Malteški pakt“</h1>
      <h2>Već za gostovanje na San Siru i Enfildu Kaleto se vraća oprobanom receptu</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>Zemljotres koji je pogodio fudbalsku Napulj završio se, srećom, bez žrtava. Svi ostaju na svojim pozicijama: niti je bilo logično da predsednik <b>Aurelio de Laurentis</b> odstupi od principa, niti da <b>Karlo Ančeloti</b> izda fudbalere kojima se priklonio u otvorenom sukobu sa gazdom kluba, niti je bilo kod od njih, osim novčano, platiti cenu za odbijanje da se po nalogu sa vrha zadrže u karantinu posle remija sa Salcburgom u Ligi šampiona.</p>
      <p>Epilog je, javljalju italijanski mediji, ostanak <b>Karleta</b> na klupi. Iz više razloga. Em iskusni strčnjak ne želi, uprkos haotičnoj situaciji, da napusti uzdrmani klub, em <b>De Laurentis</b> nema koga da dovede umesto njega. Na Čizmi se pisalo da je <b>Aurelio</b> razmišljao o <b>Lučanu Spaletiju</b>, čak i <b>Masimilijanu Alegriju</b>, ali da ne postoji način kojim bi poznate trenere privileo na stadion „San Paolo“. <b>Spaleti</b> je i dalje pod ugovorom sa Interom, obavezan da mu isplaćeje naknadu povodom prevremenog raskida saradnje, pa bi <b>De Laurentis</b> morao milanskom gigantu da plati prilično obeštećenje ne bi li „oslobodio“ trenera po volji, plus da na nagradi „masnom“ platom. <b>Maks Alegri</b> je, pak, slobodan, ali njegovi prohtevi kreću se od 7.000.000 evra i naviše, što je neprihvatljivo za Napolitance. U vezu sa njima dovodio se još <b>Đenaro Gatuzo</b>, čija harizma i odlučnost su u ovom trenutku možda najpotrebniji ekipi poljuljanog samopouzdanja, ali je <b>De Laurentis</b>, iako u odličnim odnosima sa bivšim trenerom Milana, shvatio da bi njegov angažman doneo samo kratkoročan efekat. Zato je odlučio da zadrži <b>Karla Ančelotija</b> na klupi, pošto uprkos poslednjim razmiricanma, veruje u njegovo znanje i ideje.</p>
      <figure>
        <img src="https://mozzartsport.com/upload/CKEditor/11.11.2019/2019-09-17T211007Z_760213742_RC1FF903ED00_RTRMADP_3_SOCCER-CHAMPIONS-NAP-LIV-REPORT.JPG"/>
      </figure>
      <p>Naredna dva meča biće i te kako zahtevna za Napoli. U Seriji A sledi gostovanje Milanu na San Siru, a samo četiri dana kasnije okršaj sa Liverpulom na Enfildu, vredan prvog mesta u Grupi E Lige šampiona. Za ta dva susreta, a ako se pokaže ispravnim i za ostatak sezone, <b>Karlo Ančeloti</b> sprema promenu formacije. Od početka takmičarske godine uglavnom je forsirao sistem 4-4-2, ali nije dao očekivane rezultate, pogotovo ne na poslednjih pet utakmica na kojima je ekipa upisala četiri remija i poraz od Rome na Olimpiku. Ideja proverenog stručnjaka je da se vrati na oproban recept 4-3-3, koji mu je naročito minule sezone doneo dosta dinamičniju, prihvatljiviju i efikasniju igru. U tom slučaju, <b>Alan</b>, <b>Fabijan Ruiz</b> i <b>Zjelinski</b> bi dejstvovali na sredini terena, dok bi napadački triling činili <b>Kaljehon</b>, <b>Mertens</b> i <b>Insinje</b>. Kao nekad... Opcije u kojima Belgijancu <b>Mertensu</b> društvo prave <b>Lozano</b> ili Milik nisu baš dale željene rezultate.</p>
      <p>Ni to nije sve. <b>Karlo Anćeloti</b> je rešio da se potpuno posveti Napoliju i pokuša da izvede povratak epskih razmera. Ekipa zaostaje čak 13 bodova za Juventusom i praktično nema šanse da se uključi u trku za Skudeto, ali... <b>Kartelo</b> planira da izvede nešto je što već činio dok je sedeo na klupi Milana. U jesen 2006. takođe je beležio razočaravajuće rezultate vodeći Rosonere, nije išlo ni u prvenstvu, ni na međunarodnoj sceni, ali se sve promenilo posle zimske pauze. <b>Ančeloti</b> je odveo ekipu na Maltu, na nešto što se zove izgradnja zajedničkog duha – danas marktinški stručnjaci za to koriste termin „timbilding“ – i upalilo je. Milan je u februaru eliminisao Seltik, kasnije se preko Bajerna i Mančester junajteda domogao finala sa Liverpulom i u Atini se golovima <b>Pipa Izagija</b> osvetio Crvenima za poraz dve godine ranije u Istanbulu.</p>
      <p>Te zimske pripreme poznate su pod nazivom „<i>Malteški pakt</i>“, nešto slično <b>Karlo</b> <b>Ančeloti</b> planira da ponovo izvede, da družinu kojoj su očigledno pokidane niti nekako ujedini i krene da pobeđuje. Hoće li mu uspeti?</p>
      <p>
        <b>
          <i>Pogledajte novu epizodu serije Ekipizza...</i>
        </b>
      </p>
      <figure>
        <iframe src="https://www.youtube.com/embed/jddqs1QDb54" width="425" height="349" data-service="Youtube" scrolling="no"/>
      </figure>
      <figure>
        <img src="https://mozzartsport.com/upload/CKEditor/11.11.2019/Milica-Mandi%C3%84%E2%80%A1-1080x1080.png"/>
      </figure>
      <p><b>FOTO</b>: <i>Reuters</i></p>
    </article>
  </body>
</html>