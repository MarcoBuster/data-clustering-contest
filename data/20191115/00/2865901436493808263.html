<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/nba-veceras-rizik-sa-gregom-i-vera-u-bjelicu-mogli-bi-da-se-isplate/342557"/>
    <meta property="og:site_name" content="MozzartSport"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="NBA VEČERAS: Rizik sa Gregom i vera u Bjelicu mogli bi da se isplate"/>
    <meta property="og:description" content="Sparsi imaju jako široku ekipu i puno rešenja, a Orlando Medžik je prilično slab na bekovskim pozicijama gde Greg Popović ima dosta odličnih opcija. Beli je ove sezone u dosta dobroj formi"/>
  </head>
  <body>
    <article>
      <h1>NBA VEČERAS: Rizik sa Gregom i vera u Bjelicu mogli bi da se isplate</h1>
      <h2>Sparsi imaju jako široku ekipu i puno rešenja, a Orlando Medžik je prilično slab na bekovskim pozicijama gde Greg Popović ima dosta odličnih opcija. Beli je ove sezone u dosta dobroj formi</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>
        <b>Novi dan, nova NBA uzbuđenja. Večeras je na rasporedu osam utakmica, a mi vam donosimo neke kladioničarske savete.</b>
      </p>
      <p>
        <b>
          <a href="https://www.mozzartbet.com/sr#/match/4525912">ORLANDO MEDŽIK – SAN ANTONIO SPURS (klađenje na meč, tip 2, kvota 2,50)</a>
        </b>
      </p>
      <p>Evo jednog para za kojeg će mnogi reći da ga treba izbegavati, ali kvota je prevelika da vam ne bismo savetovali da pokušate da uzmete pare na ovoj utakmici. San Antonio je u silaznoj putanji, trenutno su na tri uzastopna poraza, a dva od njih (Boston, Minesota) su prilično uverljiva. S druge strane, Orlando se malo budi, ima dve pobede u poslednje tri utakmice i pokušava se dokopati pozitivnog omera pobeda i poraza što su ekipi s Floride predviđali pre početka sezone. No, bez obzira na trenutnu situaciju, utisak je da je San Antonio ipak kvalitetnija ekipa od Orlanda. Povreda nema, Sparsi imaju jako široku ekipu i puno rešenja, a Medžik je prilično slab na bekovskim pozicijama gde <b>Greg Popović</b> ima dosta odličnih opcija. Rizično je, ali moglo bi se isplatiti.</p>
      <p>
        <b>
          <a href="https://www.mozzartbet.com/sr#/match/4527337">DIVONTE GREJEM (broj poena (16,5), tip više, kvota 1,75)</a>
        </b>
      </p>
      <p><b>Grejem</b> je jedno od najugodnijih iznenađenja lige. Lani je ovaj igrač bio na proseku od 4,7 poena i 2,6 asistencije, a ove godine ubacuje 18 poena po utakmici uz 7,3 asistencija. <b>Grejem</b> je sezonu počeo na klupi, a povredom <b>Dvejna Bejkona</b> preselio se u početnu petorku i odigrao odlično – Memfisu je dao 19 poena, a jasno je da će i večeras protiv Detroita igrati najmanje 30 minuta. Kada se zna da su Pistonsi relativno slabi na bekovskim pozicijama te da <b>Grejem</b> prosečno puca 15,2 šuteva po utakmici, onda se ova granica čini dosta dobrom.</p>
      <p>
        <b>
          <a href="https://www.mozzartbet.com/sr#/match/4527360">ENDRJU VIGINS (broj poena (23,5), tip više, kvota 1,85)</a>
        </b>
      </p>
      <p>Da nam je neko rekao pre početka sezone da ćemo savetovati tip na više od 23,5 poena <b>Endrjua Viginsa,</b> proglasili bi ga ludim. <b>Vigins</b> je poznat po tome da nikada nije opravdao očekivanja s obzirom da je bio prvi pik drafta, ali izgleda da je počeo shvatati da mu ponestaje ugleda među NBA navijačima. Kako je <b>Karl-Entoni Tauns</b> odlično ušao u sezonu, tako mu se <b>Vigins</b> priključio u zadnje vreme. U poslednjih pet utakmica ubacio je 31,6 poena uz 52,1% šuta te 39,2% za trojku uz šest asistencija i pet skokova. Danas bi mogao nastaviti tu seriju jer Minesota igra protiv Vašingtona koji nije baš poznat po dobroj odbrani.</p>
      <p>
        <b>
          <a href="https://www.mozzartbet.com/sr#/match/4527383">NEMANJA BJELICA (broj poena (10,5), tip više, kvota 1,85)</a>
        </b>
      </p>
      <p><b>Beli </b>je ove sezone u dosta dobroj formi. Pisali smo pre nekoliko dana kako je srpski reprezentativac najkonstantniji igrač Sakramenta, a na tu konstantu igramo i ovaj put. Kingsi večeras gostuju kod Lejkersa pa bi im vrlo lako pozitivni niz mogao doći do kraja, ali to ne znači da bi <b>Bjelica</b> mogao podbaciti. Iako bi ga mogao čuvati <b>Lebron Džejms</b>, isplati se odigrati na <b>Bjelicu</b> jer je njemu najviše porasla minutaža povredom <b>Dierona Foksa</b>. Prosek u sezoni mu je 25 minuta, prošlu utakmicu je igrao 36. Što se tiče ispaljenih šuteva, <b>Bjelica</b> puca 7,4 puta po utakmici, a prošlu utakmicu je pucao 14 puta. S obzirom na odlične procente (51,5% šuta u sezoni, 50% za tri), povećanje minutaže i potencijalno šuteva vrlo lako bi moglo dovesti da ovo ide u 'više'.</p>
      <figure>
        <img src="https://mozzartsport.com/upload/CKEditor/15.11.2019./tabeleeee.JPG"/>
      </figure>
      <p>
        <i><b>Piše:</b> Emir FULURIJA<br/><b>Foto</b>: Reuters</i>
      </p>
      <hr/>
      <figure>
        <img src="https://www.mozzartsport.com/upload/CKEditor/15.11.2019./1.%20Humanitarni%20tiket%20za%20fondaciju%20Budi%20human%201080x1080.jpg"/>
      </figure>
      <p> </p>
      <p> </p>
      <p> </p>
      <p> </p>
      <p> </p>
      <p> </p>
    </article>
  </body>
</html>