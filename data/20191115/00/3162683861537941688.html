<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ecotown.com.ua/news/Avstraliya-vpershe-otrymala-ponad-50-elektroenerhiyi-z-VDE/"/>
    <meta property="og:site_name" content="Eco Town"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Австралія вперше отримала понад 50% електроенергії з ВДЕ"/>
    <meta property="og:description" content="Основна електромережа Австралії певний час працювала на 50% відновлюваній електроенергії. Це стало новою віхою, яка за словами експертів, скоро стане звичним явищем, пише"/>
  </head>
  <body>
    <article>
      <h1>Австралія вперше отримала понад 50% електроенергії з ВДЕ</h1>
      <address><time datetime="2019-11-15T00:00:00+00:00">15 Nov 2019</time> by <a rel="author">Наталія Федосенко</a></address>
      <p>Основна електромережа Австралії певний час працювала на 50% відновлюваній електроенергії. Це стало новою віхою, яка за словами експертів, скоро стане звичним явищем, пише <a href="https://www.theguardian.com/environment/2019/nov/07/renewables-meet-50-of-electricity-demand-on-australias-power-grid-for-first-time">The Guardian</a>. <br/><br/>Дані про джерела електроенергії на національному ринку електроенергії показали, що ВДЕ забезпечували 50,2% електроенергії в Квінсленді, Новому Південному Уельсі, Вікторії, Тасманії та Південній Австралії – п'яти штатах, що обслуговуються ринком. 23,7% припало на сонячні панелі на дахах, 15,7% – на вітер, 8,8% – на великі сонячні електростанції і 1,9% – на ГЕС. Проте, навіть в цей момент частка вугільних станцій в генерації залишалася дуже великою. 35% електрики вироблялось за рахунок чорного вугілля, а 13,5% – за рахунок бурого. <br/><br/>Зафіксувати рекорд вдалося завдяки онлайн-інструменту OpenNEM, який контролює стан енергосистеми в режимі реального часу. Він же показав, що рекордна частка ВДЕ протрималася лише 10 хвилин. В цілому протягом дня відсоток чистої енергії в енергосистемі п'яти штатів склав 31,2%. <br/><br/>Експерти пророкують, що вже незабаром висока частка ВДЕ у виробленні електрики стане сприйматися як нова норма. Основну роль в цьому процесі відіграє масова установка сонячних панелей на дахах і рекордні інвестиції в чисту енергію. Аналітики стверджують, що чиста енергія може забезпечувати 35% потреб в електроенергії в Австралії протягом двох років.</p>
    </article>
  </body>
</html>