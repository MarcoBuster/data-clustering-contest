<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698447/%D9%88%D8%A7%D8%B9%D8%B8%DB%8C-%D8%A7%D8%B5%D9%84%D8%A7%D8%AD-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%AA%D8%B5%D9%85%DB%8C%D9%85-%D9%87%D9%85%D9%87-%D8%A7%D8%B1%DA%A9%D8%A7%D9%86-%D9%86%D8%B8%D8%A7%D9%85-%D8%A8%D9%88%D8%AF%D9%87"/>
    <meta property="og:site_name" content="عصر ايران"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="واعظی: اصلاح قیمت بنزین تصمیم همه ارکان نظام بوده"/>
    <meta property="og:description" content="به گزارش ایرنا؛ واعظی با بیان اینکه این تصمیم با اتفاق نظر سران سه قوه در جلسه عالی هماهنگی اقتصادی اتخاد شده است و به هیچ وجه اینگونه نیست که تصمیم دولت بوده باشد گفت: در اصل اصلاح قیمت بنزین تصمیم همه ارکان نظام بوده و همه در این تصمیم دخیل بوده اند و دولت صرفا مجری این طرح بوده است."/>
  </head>
  <body>
    <article>
      <h1>واعظی: اصلاح قیمت بنزین تصمیم همه ارکان نظام بوده</h1>
      <address><time datetime="2019-11-15T00:00:00+00:00">15 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/24/1037247_796.jpg"/>
      </figure>
      <p>به گزارش ایرنا؛ واعظی با بیان اینکه این تصمیم با اتفاق نظر سران سه قوه در جلسه عالی هماهنگی اقتصادی اتخاد شده است و به هیچ وجه اینگونه نیست که تصمیم دولت بوده باشد گفت: در اصل اصلاح قیمت بنزین تصمیم همه ارکان نظام بوده و همه در این تصمیم دخیل بوده اند و دولت صرفا مجری این طرح بوده است.</p>
      <p>وی توضیح داد: در این طرح بحث بر سر نحوه باز توزیع منافع بود که چند سناریو وجود داشت و دولت در نهایت به این جمع بندی رسید که منافع حاصل از این اصلاح قیمت را به صورت مستقیم در بین مردم بازتوزیع کند و شکل این بازتوزیع را نیز به گونه ای انجام دهد که عوارضی نداشته باشد.</p>
      <p>رئیس دفتر رئیس جمهوری با اشاره به اقدامات دولت را اصلاح قیمت بنزین ادامه داد: در مقاطع دیگر هم دولت تصمیم داشت که این اصلاح قیمت را عملیاتی کند اما هر بار به دلایلی که تشریح آنها محل بحث نیست، این کار موکل به بعد شد.</p>
      <p>یک ریال از افزایش قیمت بنزین به دولت تعلق نمی گیرد</p>
      <p>واعظی در خصوص این نگرانی که ممکن است اجرای این طرح عوارضی را به همراه داشته باشد، گفت: دولت همه تلاش خود را به کار گرفته است که اجرای این طرح عوارضی در پی نداشته باشد یا به حداقل برسد. از جمله تلاش بر این است که کالاها به وفور در بازار وجود داشته باشد و از طریق نظارت و مدیریت توزیع بازار از سوی دستگاه های حاکمیتی و نظارتی و تعامل با اتحادیه ها، سندیکاها و بخش های مسئول اجازه افزایش قیمت چه در خدمت و چه در کالاها داده نشود.</p>
      <p>رئیس دفتر رئیس جمهوری با رد این شائبه که دولت اصلاح و افزایش قیمت بنزین را برای کسری بودجه خود انجام داده است، گفت: از آنجا که اساس آنچه از این مابه التفاوت به دست می آید به طور مستقیم به جیب مردم می رود و یک ریالش به دولت تعلق نمی گیرد این شائبه بی اعتبار و نادرست است.</p>
    </article>
  </body>
</html>