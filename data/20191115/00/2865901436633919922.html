<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/na-jednu-loptu/342502"/>
    <meta property="og:site_name" content="MozzartSport"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Na jednu loptu..."/>
    <meta property="og:description" content="Poslednjih godina utakmice CSKA i Fenerbahčea veoma neizvesne"/>
  </head>
  <body>
    <article>
      <h1>Na jednu loptu...</h1>
      <h2>Poslednjih godina utakmice CSKA i Fenerbahčea veoma neizvesne</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>Jedan od dva derbija 8. kola Evrolige igraju se u Moskvi. CSKA i Fenerbahče otvaraju program večeras, a njihovi susreti u Moskvi poslednjih godina su uvek na ivici žileta i još od septembra 2011. nije odigran susret da nije bio na jednu ili dve lopte. Tačnije, od početka ere <b>Željka Obradovića </b>u Feneru. Aktuelni evropski šampion jeste dobio poslednji, ali Fenerbahče je slavio u četiri prethodna sudara u glavnom gradu Rusije.</p>
      <p>Priča je, ipak, drugačija uoči novog njihovog odmeravanja snaga. Fenerbahče je tek počeo da se izvlači iz dubioze s početka sezone, a u četiri dosadašnja gostovanja nije ostvario pobedu! Opet, CSKA je mnoge neprijatno iznenadio kada je dozvolio razmontiranom Olimpijakosu da ih dobije u Moskvi, a podsetimo i da ih je Asvel dobio prošle nedelje praktično uz zvuk sirene. Oseća se izostanak prošlosezonskog MVP <b>Vila Klajburna</b>, koji je igri CSKA dodavao gas u oba smera. <b>Željko Obradović </b>nema problema s povredama i posle dobre igre protiv Bajerna čeka se da Fener krene uzlaznom putanjom.</p>
      <p>Konačni ishod ovde je nezgodan za prognoziranje. Kec bi trebalo da bude realnost, ali mi vam predlažemo da probate sa poenima, plus ili minus, opet zavisno od granice. Ove ekipe su u Moskvi najčešće u rasponu između 138 i 156 poena. Tačnije, negde oko 150 poena najčešće.</p>
      <figure>
        <img src="https://mozzartsport.com/upload/CKEditor/15.11.2019./20170515mmRadonj01.JPG"/>
      </figure>
      <p>Žalgiris u Dvoranu mira i prijateljstva dolazi kao blagi favorit, pošto je Olimpijakos i dalje u potpunom rasulu. Na svom terenu crveno-beli su u nizu od tri poraza i samo im je Valensija došla šaka. Žalgiris je prvog dana novembra dobio Fenerbahče u Istanbulu i bio konkurentan Olimpiji u Milanu i to su zasad jedina dva evropska gostovanja. Treba rizikovati s dvojkom, pogotovo jer gigantu iz Kaunasa nije strano da se sladi u Pireju, što potvrđuje podatak od tri pobede u prethodna četiri susreta.</p>
      <p>Valensija i Bajern igraju za zlata vrednu pobedu u elitnom takmičenju. Domaćin je dosad uzeo meru samo Asvelu i to kod kuće, dok je Bajern na gostovanjima dosad bio prilično loš. Tu izuzimamo prošlonedeljni meč s Fenerom, gde su igrači <b>Dejana Radonjića </b>bili vrlo dobri do poslednje četvrtine, u kojoj su protivniku dozvolili da se previše razmaše i tako pogubili konce. Valensija je u velikom problemu posle povrede svog ponajboljeg igrača <b>Sema van Rosoma </b>koga neće biti narednih mesec dana zbog problema s kolenom.</p>
      <p>
        <b>EVROLIGA - 8. KOLO</b>
      </p>
      <p><b>Četvrtak</b><br/>Himki - Olimpija Milano 87:79<br/>/Šved 24 - Rol 14/</p>
      <p>Efes - Zenit 90:88<br/>/Micić 24 - Holins 26/</p>
      <p>Panatinaikos - Alba 105:106 (posle dva produžetka)<br/>/Papapetru 39 - Hermanson 20/</p>
      <p>Baskonija – Makabi Tel Aviv 83:113<br/>/Šengelija 31 – Vilbekin 20/</p>
      <p>Real Madrid - Barselona 86:76<br/>/Rendolf 16 - Mirotić 19/</p>
      <p>
        <b>Petak<br/><a href="https://www.mozzartbet.com/sr#/match/4515710">18.00: (1,60) CSKA (14,5) Fenerbahče (2,55)</a><br/><a href="https://www.mozzartbet.com/sr#/match/4515721">19.00: (1,30) Crvena zvezda (16,0) Asvel (3,90)</a><br/><a href="https://www.mozzartbet.com/sr#/match/4515720">20.30: (1,80) Olimpijakos (14,5) Žalgiris (2,15)</a><br/><a href="https://www.mozzartbet.com/sr#/match/4515719">21.00: (1,60) Valensija (14,5) Bajern (2,55)</a></b>
      </p>
      <p>*** kvote su podložne promenama</p>
      <figure>
        <img src="https://mozzartsport.com/upload/CKEditor/09.11.2019/raltabela%C4%8Detvrtaka%C5%BE.jpg"/>
      </figure>
      <p><b>Foto</b>: <i>Star Sport / MN Press</i></p>
      <hr/>
      <figure>
        <iframe src="https://www.youtube.com/embed/s4dE85M3LJI" width="425" height="349" data-service="Youtube" scrolling="no"/>
      </figure>
      <figure>
        <img src="https://mozzartsport.com/upload/CKEditor/15.11.2019./4.%20Bogdan%20Bogdanovic%CC%81%20za%20Zvec%CC%8Cansku%201080x1080.jpg"/>
      </figure>
      <p> </p>
    </article>
  </body>
</html>