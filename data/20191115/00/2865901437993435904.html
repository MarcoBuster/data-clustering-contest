<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/zvezdasi-posetili-brcko/342549"/>
    <meta property="og:site_name" content="MozzartSport"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Zvezdaši posetili Brčko"/>
    <meta property="og:description" content="Organizovano crveno-belo veče"/>
  </head>
  <body>
    <article>
      <h1>Zvezdaši posetili Brčko</h1>
      <h2>Organizovano crveno-belo veče</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>Fudbaleri i rukovodstvo Crvene zvezde prvenstvenu pauzu iskoristili su da posete Brčko, grad u Republici Srpskoj, gde je održano prvo „crveno-belo veče“.</p>
      <p>Nedavno osnovan klub navijača Crvene zvezde iz Brčkog organizovao je prvi put ovu manifestaciju u svom gradu. Udruženje navijača iz ovog grada ugostilo je delegaciju srpskog šampiona koju je predvodio predsednik <b>Svetozar Mijailović.</b> Proslavi su prisustvovali i prvotimci Crvene zvezde, kapiten <b>Marko Marin i Milan Gajić</b> koje je preko petsto navijača iz Brčkog i okoline dočekalo sa oduševljenjem i skandiranjem.</p>
      <p>Proslavu su svojim prisustvom uveličali i nekadašnji asovi Kule Aćimović, Ratomir Dujković i Stanislav Karasi.<br/><b>„Izuzetno sam srećan što smo iskoristili pauzu zbog reprezentativnih obaveza da posetimo jednu ovakvu manifestaciju. Mnogo nam znači kada vidimo koliku podršku imamo i van granica Srbije. Veoma sam ponosan što kraj odakle potičem pruža ovakvu podršku našem klubu. Često napominjem da je Republika Srpska crveno-bela i to se večeras i pokazalo. Zahvalio bih se navijačima na prelepom dočeku i nadam se da se vidimo uskoro na istom mestu“,</b> poručio je Marko Marin.</p>
      <figure>
        <img src="https://mozzartsport.com/upload/CKEditor/15.11.2019./4.%20Bogdan%20Bogdanovic%CC%81%20za%20Zvec%CC%8Cansku%201080x1080.jpg"/>
      </figure>
      <p> </p>
    </article>
  </body>
</html>