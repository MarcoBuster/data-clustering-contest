<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://golossokal.com.ua/pro-ekonomiku/lvivska-agrarna-palata-realizyvala-proekt-v-mejah-konkyrsy-dlia-gromadskih-organizacii.html"/>
    <meta property="og:site_name" content="Голос Сокальщини - новини Сокаля, Червонограда"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Львівська Аграрна палата реалізувала проект в межах конкурсу для громадських організацій"/>
    <meta property="og:description" content="«Підвищення правової свідомості сільського населення - шлях до покращення рівня життя» - це тематичн..."/>
  </head>
  <body>
    <article>
      <h1>Львівська Аграрна палата реалізувала проект в межах конкурсу для громадських організацій</h1>
      <address><time datetime="2019-11-15T00:00:00+00:00">15 Nov 2019</time> by <a rel="author" href="https://golossokal.com.ua/author/zhovkivchka" target="_blank">Андрій Гаврилюк</a></address>
      <p>
        <b>«Підвищення правової свідомості сільського населення – шлях до покращення рівня життя» – це тематичний проект, що передбачав проведення циклу круглих столів у районах Львівської області. Проект реалізувався за фінансової підтримки департаменту внутрішньої та інформаційної політики Львівської обласної державної адміністрації в межах конкурсу проектів для інститутів громадянського суспільства.</b>
      </p>
      <p>Упродовж шести місяців команда фахівців Львівської Аграрної палати, Головного територіального управління юстиції у Львівській області, департаменту агропромислового розвитку Львівської ОДА, а також Представник Уповноваженого Верховної Ради з прав людини в Західному регіоні України побували у територіальних громадах десяти районів області.</p>
      <p>У межах проекту учасникам презентовано спеціалізовану інформаційну брошуру для власників земельних паїв Львівщини (Договори оренди землі від А до Я), яку розроблено дорадниками Аграрної палати при консультативній підтримці фахівців Головного територіального управління юстиції у Львівській області, надано роз’яснення чинного законодавства та фахові індивідуальні консультації.</p>
      <p>Фахівці провели заходи для агровиробників, власників земельних паїів, голів сільських рад у Грабовецькій ОТГ Стрийського району (с. Грабовець), у Солонківської ОТГ Пустомитівського району (с. Солонка), у м. Жидачів для представників Жидачівського та Миколаївського районів, у с. Куровичі Золочівського району для представників Золочівського та Перемишлянського районів, у с. Мокротин Жовківського району для Жовківського та Кам’янка-Бузького районів, у Вузлівській ОТГ (с. Вузлове) для жителів Радехівського району, у Новокалинівській ОТГ Самбірського району відбувся круглий стіл для агровиробників, власників земельних паїв, голів сільських рад гірських районів Львівщини.</p>
      <p>Проект завершився 12 листопада 2019 року під час проведення  IV Міжнародної агропромислової виставки «EuroAGRO 2019». У день відкриття  «EuroAGRO»  Львівська Аграрна палата провела підсумковий круглий стіл на тему: «Роль Аграрних палат  в поширенні позитивного досвіду земельної реформи. Європейський досвід формування ринку землі».</p>
      <figure>
        <img src="https://golossokal.com.ua/wp-content/uploads/2019/11/c75d6c390c781ecb9dc1b497a634d052.jpeg"/>
      </figure>
      <figure>
        <img src="https://golossokal.com.ua/wp-content/uploads/2019/11/0d41a670ca4624e45939e22438c1110a.jpeg"/>
      </figure>
      <figure>
        <img src="https://golossokal.com.ua/wp-content/uploads/2019/11/0a0be2154c99a20672e6ccbc6dbf438a.jpeg"/>
      </figure>
      <figure>
        <img src="https://golossokal.com.ua/wp-content/uploads/2019/11/ee18ce4b2375bea5820d13419f672d95.jpeg"/>
      </figure>
      <figure>
        <img src="https://golossokal.com.ua/wp-content/uploads/2019/11/9acf710c76a2d4abdc2d9bd5b6c0f5ec.jpeg"/>
      </figure>
      <figure>
        <img src="https://golossokal.com.ua/wp-content/uploads/2019/11/8ed299cdb5df9bb3c7ab7c1dbfebfa47.jpeg"/>
      </figure>
      <figure>
        <img src="https://golossokal.com.ua/wp-content/uploads/2019/11/c0cae158a8d9737b6308fb3dcf0888eb.jpeg"/>
      </figure>
      <related>
        <h4>Публікації по темі</h4>
        <a href="https://golossokal.com.ua/pro-ekonomiku/na-lvivshini-vidbydytsia-dodatkovi-aykcionni-torgi-neobroblenou-derevinou.html"/>
        <a href="https://golossokal.com.ua/pro-ekonomiku/y-lvovi-startyvav-simpoziym-shodo-rozvitky-jitlovih-kooperativiv-iak-modeli-dlia-stvorennia-dostypnogo-jitla-v-ykraini.html"/>
        <a href="https://golossokal.com.ua/pro-ekonomiku/na-lvivshini-remontyut-dorogy-shidnicia-verhnie-sinovidne-foto.html"/>
      </related>
    </article>
  </body>
</html>