<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/kokeza-nadam-se-da-je-selektor-video-ko-ne-bi-trebalo-da-igra/342524"/>
    <meta property="og:site_name" content="MozzartSport"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Kokeza: Nadam se da je selektor video ko ne bi trebalo da igra"/>
    <meta property="og:description" content="Prvi čovek FSS-a nije zadovoljan drugim poluvremenom"/>
  </head>
  <body>
    <article>
      <h1>Kokeza: Nadam se da je selektor video ko ne bi trebalo da igra</h1>
      <h2>Prvi čovek FSS-a nije zadovoljan drugim poluvremenom</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>Pobeda protiv Luksemburga (3:2) bila je od onih koji više ostavljaju gorkog utiska u ustima, nego što je nekog naročito obradovala. U taj krug onih koji nisu sa stadiona otišli impresionirani igrom Orlova bio je i predsednik Fudbalskog saveza Srbije <b>Slaviša Kokeza</b>.</p>
      <p>Štaviše, prvi čovek FSS-a je u izjavi za Sportski Žurnal imao i poruku za selektora <b>Ljubišu Tumbakovića</b>, povodom izdanja reprezentacije u drugom delu meča, kada su i primljena dva gola.<br/>„<b>Važno je da smo pobedili. Prvo poluvreme bilo je dobro, a što se tiče drugog, nadam se da je selektor Tumbaković video ko bi trebalo, a ko ne bi trebalo da igra</b>“, rekao je <b>Kokeza.</b></p>
      <p>Da nešto nije u redu u taboru reprezentacije videlo se i po izjavama igrača nakon meča. Kapiten <b>Dušan Tadić</b> je zamerio ekipi na nezalaganju, pogotovo u drugom poluvremenu i rekao da je to bio fudbal bez tračanja, kao pre 60 godina.</p>
      <p>Ni <b>Tumbaković</b> nije bio zadovoljan, ocenio je da grupa igrača počinje da se zabavlja na terenu kada ekipa povede.</p>
      <p>Ako je suditi po svemu, biće ponovo promena u timu, za utakmicu sa Ukrajinom u nedelju.</p>
      <p><b>Foto:</b> <i>Starsport</i></p>
      <figure>
        <img src="https://mozzartsport.com/upload/CKEditor/15.11.2019./7.%20Novi%20dresovi%20za%20FK%20Crvena%20zvezda%20Pavlis%CC%8C%201080x1080.jpg"/>
      </figure>
      <p> </p>
    </article>
  </body>
</html>