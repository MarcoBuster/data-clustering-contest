<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/hrvati-u-osijeku-testirali-var-upotreba-pocinje-na-prolece/342551"/>
    <meta property="og:site_name" content="MozzartSport"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Hrvati u Osijeku testirali VAR, upotreba počinje na proleće"/>
    <meta property="og:description" content="Sve spremno za korišćenje u ligi"/>
  </head>
  <body>
    <article>
      <h1>Hrvati u Osijeku testirali VAR, upotreba počinje na proleće</h1>
      <h2>Sve spremno za korišćenje u ligi</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>Kada krene lopta s centra u prolećnom delu sezone, hrvatska fudbalska liga staće uz rame onim najvećim u Evropi koji već koriste pomoć VAR tehnologije na utakmicama.</p>
      <p>Još od januara ove godine u našem komšiluku traje obuka sudija za korišćenje VAR tehnologije, koja je testirana i primenjivana na utakmicama mlađih kategorija. Danas je „porinuta“ i na meču jednog prvoligaša.</p>
      <p>U prijateljskom odmeravanju snaga Osijek je dočekao bosanski Tuzla siti, a sudije su imale pomoć VAR-a. Meč je završen velikom pobedom domaćina od 8:2, a jedan gol gostima je poništen posle gledanja video snimka.<br/>„<b>Ipak nema gola, jer je uz VAR kontrolu, koja je danas prisutna na osječkom stadionu, zaključeno da je igrač Tuzle Ubiparip igrao rukom pre nego što je lopta stigla do Hadžanovića. Ostaje 4:1</b>“, piše u živom prenosu meča na sajtu Osijeka.</p>
      <p>I dok kod Hrvata VAR kreće od februara sledeće godine, u Srbiji nije još ni krenula obuka sudija oko korišćenja ovog tehnološkog pomagala...</p>
      <p><b>Foto:</b> <i>Reuters</i></p>
    </article>
  </body>
</html>