<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/ognjen-vranjes-pomilovan/342564"/>
    <meta property="og:site_name" content="MozzartSport"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Ognjen Vranješ pomilovan"/>
    <meta property="og:description" content="Štoper opet igra za AEK"/>
  </head>
  <body>
    <article>
      <h1>Ognjen Vranješ pomilovan</h1>
      <h2>Štoper opet igra za AEK</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>Ruka ruci i evo <b>Ognjena Vranješ</b> ponovo u prvom timu AEK-a. Iako jednomesečna suspenzija nije istekla, čelnici atinskog kluba rešili su da pruže 30-godišnjem štoperu novu šansu i prema informacijama grčkih medija najkasnije u ponedeljak vratiće ga na raspolaganje šefu stručnog štaba.</p>
      <p>Prema prvobitnom planu, zbog kršenja klupske discipline, na predlog sportskog direktora <b>Ilije Ivića</b>, kažnjen je <b>Ognjen Vranješ</b> 30-dnevnim odsustovm iz prvog tima, međutim, odnosi na relaciji igrač – čelnici su se drastično popravili minulih dana, zbog čega su atinski zeleno-crni odlučili da doskorašnjeg reprezentativca Bosne i Hercegovine vrate i pogon, jer je minule dve sedmice trenirao individualno.</p>
      <p>Novačana kazna, za koju se ne navodi kolika je, ipak ostaje, ali ova o izbacivanju iz prvog tima je preinačena. <b>Vranješ</b> će biti na raspolaganju treneru <b>Nikolasu</b> <b>Kostenoglu</b> za meč sa Arsom, u subotu 23. novembra, na kome će AEK tražiti izlaz iz mini-krize posle samo jednog slavlja na poslednja tri meča.</p>
      <p>Na pomilovanje <b>Ognjena Vranješa</b>, uveravaju atinski mediji, uticalo je primereno ponašanje tokom kazne, zbog čega je trener <b>Kostenoglu</b> saopštio igračima uoči današnjeg treninda da je „<i>slučaj zatvoren</i>“ i da je „<i>vreme da se krene napred</i>“.</p>
      <p>
        <b>
          <i>Pogledajte novu epizodu serije Ekipizza...</i>
        </b>
      </p>
      <figure>
        <iframe src="https://www.youtube.com/embed/jddqs1QDb54" width="425" height="349" data-service="Youtube" scrolling="no"/>
      </figure>
      <p><b>FOTO</b>: <i>Reuters</i></p>
    </article>
  </body>
</html>