<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698476/%D9%85%D8%B3%D8%AF%D9%88%D8%AF-%D8%B4%D8%AF%D9%86-%D8%AC%D8%A7%D8%AF%D9%87-%D8%B4%D8%A7%D9%87%D8%B1%D9%88%D8%AF-%DA%AF%D8%B1%DA%AF%D8%A7%D9%86-%D8%A8%D9%87-%D8%B9%D9%84%D8%AA-%D8%A8%D8%B1%D9%81-%D9%88-%D8%A8%D9%88%D8%B1%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="مسدود شدن جاده شاهرود - گرگان به علت برف و بوران"/>
    <meta property="og:description" content="فرمانده انتظامی شاهرود گفت: به خاطر بارش برف ، بوران شدید و لغزندگی راه ، محور شاهرود-گرگان از مسیر توسکستان تا اطلاع بعدی بسته است."/>
  </head>
  <body>
    <article>
      <h1>مسدود شدن جاده شاهرود - گرگان به علت برف و بوران</h1>
      <address><time datetime="2019-11-15T00:00:00+00:00">15 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/24/1037379_966.jpg"/>
      </figure>
      <p>فرمانده انتظامی شاهرود گفت: به خاطر بارش برف ، بوران شدید و لغزندگی راه ، محور شاهرود-گرگان از مسیر توسکستان تا اطلاع بعدی بسته است.</p>
      <p>سرهنگ علی کریمی جمعه شب در گفت و گو با ایرنا افزود: رفت و آمد در این مسیر ازساعاتی پیش در حوزه استحفاظی استان گلستان بسته شده است.<br/>وی از رانندگانی که قصد عبور از این راه را دارند خواست، از مسیر جایگزین شاهرود- آزادشهر استفاده کنند .</p>
      <p>سرهنگ کریمی از استقرار گروه های راهداری و پلیس راه در این مسیر خبرداد و گفت: همه امکانات برای یاری رسانی به رانندگان و مسافران بکار گرفته شده و تا کنون هیچ مشکلی گزارش نشده است<br/>وی در باره مسیر شاهرود- آزادشهر و گردنه خوش ییلاق هم گفت: رفت و آمد در این مسیر هم با رعایت قوانین راهنمایی و رانندگی و فقط با استفاده از زنجیر چرخ انجام می شود.</p>
      <p>فرمانده انتظامی شاهروداز مردم خواست از مسافرت های غیر ضروری در این مسیر و مسیر های کوهستانی و برفگیر منطقه خودداری نمایند .</p>
      <p>همراه داشتن وسایل و تجهیزات ایمنی زمستانی ،رعایت فاصله طولی و احترام به قوانین واطمینان از سلامت خودرو و تجهزات گرمایی و برف پاکن ها و پر بودن باک خودرو و همراه داشتن لباس گرم در روزهای سرد سال ضرورت دارد.</p>
      <p>بارش برف که از ساعت های بامدادی جمعه در شرق استان سمنان آغاز شد، نقاط کوهستانی شهرستان های شاهرود و میامی را سفید پوش کرده است<br/>راه شاهرود- گرگان که از گردنه های توسکستان می گذرد ، حدود 130 کیلومتر است<br/>همچنین راه شاهرود- آزادشهر استان گلستان هم 120 کیلومتر است و از گردنه خوش ییلاق عبور می کند<br/>گردنه های خوش ییلاق و توسکستان از اواخر پاییز تا پایان زمستان در بیشتر اوقات با مه شدید، باران ، برف و بوران مواجه هستند.</p>
    </article>
  </body>
</html>