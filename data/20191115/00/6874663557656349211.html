<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/world/articles/0,7340,L-3773796,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="חברו של טראמפ רוג'ר סטון נמצא אשם במתן עדות שקר לקונגרס"/>
    <meta property="og:description" content="חבר מושבעים בבית משפט פדראלי בוושינגטון קבע כי סטון, הנחשב לחברו ואיש סודו של טראמפ, שיקר לקונגרס כחלק מניסיונו להסתיר את קשריו עם וויקיליקס במהלך קמפיין הבחירות של 2016. באותו קמפיין פורסמו מיילים ממטה הבחירות של הילרי קלינטון שנגנבו על ידי סוכנים רוסים"/>
  </head>
  <body>
    <article>
      <h1>חברו של טראמפ רוג'ר סטון נמצא אשם במתן עדות שקר לקונגרס</h1>
      <h2>חבר מושבעים בבית משפט פדראלי בוושינגטון קבע כי סטון, הנחשב לחברו ואיש סודו של טראמפ, שיקר לקונגרס כחלק מניסיונו להסתיר את קשריו עם וויקיליקס במהלך קמפיין הבחירות של 2016. באותו קמפיין פורסמו מיילים ממטה הבחירות של הילרי קלינטון שנגנבו על ידי סוכנים רוסים</h2>
      <address><time datetime="2019-11-15T00:00:00+00:00">15 Nov 2019</time> by <a rel="author">שירות כלכליסט</a></address>
      <p>רוג'ר סטון, חבר ותיק ואיש סודו של נשיא ארה"ב דונלד טראמפ, נמצא היום (ו') אשם על ידי חבר מושבעים במתן עדות שקר לקונגרס - זאת כחלק ממאמציו להסתיר את קשריו עם וויקיליקס במהלך קמפיין הבחירות לנשיאות ארה"ב בשנת 2016. סטון נמצא אשם בכל שבע העבירות שיוחסו לו על ידי חבר המושבעים בבית המשפט הפדראלי בוושינגטון די.סי. העבירות שבהן הואשם סטון כללו שיבוש הליכים ומתן הצהרות כוזבות והשפעה על עדים.</p>
      <figure>
        <img src="https://images1.calcalist.co.il/PicServer3/2019/01/25/879773/24_l.jpg"/>
        <figcaption>איש סודו של טראמפ רוג'ר סטון. "סטנדרט כפול שמעולם לא נראה בתולדות ארצנו", כינה את ההחלטה הנשיא האמריקאי <br/>צילום: רויטרס</figcaption>
      </figure>
      <p>סטון בן ה-67 הואשם בכך שהטעה את הקונגרס על קשריו עם קבוצת וויקיליקס במהלך בחירות 2016, וזאת במסגרת ניסיונו לגרום למקורבו רנדי קרדיקו לגבות את שקריו. באותה מערכת בחירות פרסמה וויקיליקס קבוצת מיילים של המפלגה הדמוקרטית ושל ראש הקמפיין של הילרי קלינטון שנגנבו על ידי סוכנים רוסים. המיילים נתפסו ככאלה הפוגעים בקמפיין של קלינטון נגד טראמפ. טראמפ הגיב להחלטה וכינה אותה "סטנדרט כפול שלא נראה מעולם בתולדות ארצנו".</p>
    </article>
  </body>
</html>