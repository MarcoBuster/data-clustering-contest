<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/decathlon-a-deschis-un-magazin-la-targoviste-si-ajunge-la-o-retea-nationala-de-27-de-unitati-18589318"/>
    <meta property="og:site_name" content="BusinessMagazin"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Decathlon a deschis un magazin la Târgovişte şi ajunge la o reţea naţională de 27 de unităţi"/>
    <meta property="og:description" content="Reţeaua franceză de magazine de articole sportive Decathlon a inaugurat primul său magazin din Târgovişte şi a ajuns la 27 de unităţi la nivel naţional."/>
  </head>
  <body>
    <article>
      <h1>Decathlon a deschis un magazin la Târgovişte şi ajunge la o reţea naţională de 27 de unităţi</h1>
      <address><time datetime="2019-11-15T00:00:00+00:00">15 Nov 2019</time> by <a rel="author" href="https://www.businessmagazin.ro/autor/roxana-rosu" target="_blank">Roxana Rosu</a></address>
      <h3>Decathlon a deschis un magazin la Târgovişte şi ajunge la o reţea naţională de 27 de unităţi</h3>
      <p>Reţeaua franceză de magazine de articole sportive Decathlon a inaugurat primul său magazin din Târgovişte şi a ajuns la 27 de unităţi la nivel naţional.</p>
      <p>Reţeaua franceză de magazine de articole sportive Decathlon a inaugurat primul său magazin din Târgovişte şi a ajuns la 27 de unităţi la nivel naţional.</p>
      <p>Magazinul are 803 mp şi o ofertă de 5.000 de articole şi echipamente sportive.</p>
      <p>„Ne-am propus să fim prezenţi cu magazine în toate oraşele ai căror locuitori practică sport sau îşi doresc să includă activităţile sportive în stilul lor de viaţă. Este şi cazul oraşului Târgovişte, unde am regăsit o comunitate sportivă activă şi o dorinţă a târgoviştenilor de a fi prezenţi şi în oraşul lor”, a spus Gwenn Hervo, Manager expansiune Decathlon România.</p>
      <p>Magazinul de la Târgovişte, pe format mai mic, face parte din noua strategia de extindere a companiei. Aceste formate de vânzare vor încuraja livrarea online şi vor constitui puncte de comercializare ale articolelor Decathlon, fiind amplasate în zone de proximitate, cu densitate şi trafic ridicate, dar şi aproape de zone de practică sportivă sau clădiri de birouri.</p>
      <p>Magazinele retailerului au între 1.000 şi 5.000 de metri pătraţi şi au în ofertă produse pentru 70  de sporturi. În afară de spaţiile fizice, Decathlon are şi magazin online .</p>
      <p>Retailerul a înregistrat anul trecut o cifră de afaceri de 885 milioane lei, în creştere cu 16,5%. </p>
      <p>Românii cheltuie anual peste 600 de milioane de euro (3 miliarde de lei) pe biciclete, aparate de fitness sau haine şi pantofi pentru sport, banii fiind împărţiţi între jucătorii specializaţi (mobobrand şi multibrand), lanţurile de hipermarketuri şi magazinele online, potrivit datelor ZF obţinute de la jucătorii din piaţă. De departe cea mai mare cotă de piaţă o au jucătorii specializaţi precum Decathlon, Intersport, FF Group, Adidas şi Hervis.</p>
    </article>
  </body>
</html>