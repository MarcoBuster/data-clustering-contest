<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/15014735/Assembly-elections-in-Kashmir-soon.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="காஷ்மீரில் விரைவில் சட்டசபை தேர்தல் கவர்னர் தகவல்"/>
    <meta property="og:description" content="காஷ்மீர் மாநிலம், ஜம்மு–காஷ்மீர் மற்றும் லடாக் என 2 யூனியன் பிரதேசங்களாக பிரிக்கப்பட்டு உள்ளது."/>
  </head>
  <body>
    <article>
      <h1>காஷ்மீரில் விரைவில் சட்டசபை தேர்தல் கவர்னர் தகவல்</h1>
      <h2>காஷ்மீர் மாநிலம், ஜம்மு–காஷ்மீர் மற்றும் லடாக் என 2 யூனியன் பிரதேசங்களாக பிரிக்கப்பட்டு உள்ளது.</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>ஜம்மு, காஷ்மீர் மாநிலம், ஜம்மு–காஷ்மீர் மற்றும் லடாக் என 2 யூனியன் பிரதேசங்களாக பிரிக்கப்பட்டு உள்ளது. இதில் லடாக் யூனியன் பிரதேசத்துக்கு சட்டசபை இல்லாத நிலையில், காஷ்மீர் யூனியன் பிரதேசத்துக்கு சட்டசபை உண்டு. எனினும் இரு யூனியன் பிரதேசங்களும் தற்போது துணைநிலை கவர்னர்களின் ஆட்சியின் கீழ் இயங்கி வருகின்றன.</p>
      <p>இதில் காஷ்மீர் யூனியன் பிரதேசத்தில் விரைவில் சட்டசபை தேர்தல் நடைபெறும் என அந்த யூனியன் பிரதேச துணைநிலை கவர்னர் கிரிஷ் சந்திரா மர்மு கூறியுள்ளார். ஜம்முவில் நடந்த போலீசாரின் அணிவகுப்பு நிகழ்ச்சி ஒன்றில் பங்கேற்று பேசும்போது இது தொடர்பாக அவர் கூறுகையில், ‘காஷ்மீர் ஒரு, சட்டசபை கொண்ட யூனியன் பிரதேசம் ஆகும். இங்கு துணைநிலை கவர்னரின் ஆட்சியை தொடர முடியாது. எனவே தேர்தல் வரும்’ என்று தெரிவித்தார்.தேர்தல் நடத்துவதற்கான நடைமுறைகள் விரைவில் வரும் எனக்கூறிய மர்மு, இந்த தேர்தலில் போலீசார் தங்களின் கடமையை ஆற்றுவதற்கு தயாராக இருக்குமாறும் கேட்டுக்கொண்டார்.</p>
    </article>
  </body>
</html>