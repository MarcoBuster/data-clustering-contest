<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698458/%D8%A8%D8%A7%D8%B2%DA%AF%D8%B4%D8%AA-%D9%86%D8%B2%D8%AF%DB%8C%DA%A9-%D8%A8%D9%87-2-%D9%85%DB%8C%D9%84%DB%8C%D9%88%D9%86-%D8%A2%D9%88%D8%A7%D8%B1%D9%87-%D8%B3%D9%88%D8%B1%DB%8C-%D8%A8%D9%87-%D8%AE%D8%A7%D9%86%D9%87%E2%80%8C%D9%87%D8%A7%DB%8C-%D8%AE%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="بازگشت نزدیک به 2 میلیون آواره سوری به خانه‌های خود"/>
    <meta property="og:description" content="رئیس مرکز مدیریت دفاع ملی وابسته به وزارت دفاع روسیه اعلام کرد: نزدیک به دو میلیون آواره سوری به خانه های خود بازگشته اند."/>
  </head>
  <body>
    <article>
      <h1>بازگشت نزدیک به 2 میلیون آواره سوری به خانه‌های خود</h1>
      <address><time datetime="2019-11-15T00:00:00+00:00">15 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/24/1037256_385.jpg"/>
      </figure>
      <p>رئیس مرکز مدیریت دفاع ملی وابسته به وزارت دفاع روسیه اعلام کرد: نزدیک به دو میلیون آواره سوری به خانه های خود بازگشته اند.</p>
      <p>به گزارش ایرنا، «میخاییل میزینتسف» در جمع خبرنگاران گفت: با تلاش‌های صورت گرفته تاکنون یک میلیون و ۹۹۹ هزار و ۸۴۸ تبعه سوری به خانه‌های خود بازگشته‌اند که از این تعداد یک میلیون و ۳۰۴ هزار و ۹۱۹ نفر مهاجر در داخل سوریه و بیش از ۶۹۴ هزار و ۹۲۹ نفر نیز از کشورهای دیگر به سوریه آمده‌اند.</p>
      <p>وی خاطرنشان کرد: از مرداد ماه امسال تاکنون در سوریه بیش از ۳۲ هزار و ۳۷۲ مرکز اجتماعی تعمیر یا راه‌اندازی شده است.</p>
      <p>میزینتسف گفت: این ارقام نشانگر تمایل دولت سوریه برای تامین شرایط مناسب برای اتباع این کشور و تامین امنیت برای بازگشت آوارگان سوری به میهن خود است.</p>
      <p>وی همچنین به ایجاد فرصت برای ارایه کمک‌های انسانی به مناطق آسیب دیده از جنگ و حملات تروریست‌ها در سوریه اشاره کرد.</p>
      <p>روسیه برای فراهم آوردن شرایط بازگشت همه پناهندگان سوری به کشور خود و نیز آوارگان در داخل سوریه به خانه‌های خود تلاش می‌کند.</p>
      <p>مقام‌های روس بارها آمریکا و برخی کشورهای غربی را به کارشکنی در این زمینه برای حفظ کانون تنش در سوریه متهم کرده‌اند.</p>
      <p>میزینتسف پیشتر در این باره گفته بود که آمریکا به طور گسترده با تلاش‌های روسیه و سوریه برای بازگشت مهاجران سوری به خانه‌های خود مقابله می‌کند.</p>
      <p>وی خاطرنشان کرد: ایالات متحده اقدامات خود برای مقابله با ابتکارات روسیه و سوریه برای بازگشت آوارگان سوری از مناطق مرزی و نیز کشورهای همسایه به خانه‌هایشان را افزایش داده است.</p>
    </article>
  </body>
</html>