<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698386/%D8%A7%D8%B7%D9%84%D8%A7%D8%B9%DB%8C%D9%87-%D8%B4%D8%B1%DA%A9%D8%AA-%D9%BE%D8%AE%D8%B4-%D8%A8%D8%A7%D8%AC%D9%87%E2%80%8C%D9%87%D8%A7%DB%8C-%D9%BE%D9%8F%D8%B3%D8%AA-%D9%81%D8%B1%D8%AF%D8%A7-%D8%AC%D9%85%D8%B9%D9%87-%D8%A8%D8%A7%D8%B2-%D8%A7%D8%B3%D8%AA-%D8%AE%D8%AF%D9%85%D8%A7%D8%AA-%DA%A9%D8%A7%D8%B1%D8%AA-%D8%B3%D9%88%D8%AE%D8%AA-%D8%A7%D8%B1%D8%A7%D8%A6%D9%87-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="اطلاعیه شرکت پخش: باجه‌های پُست فردا (جمعه) باز است/ خدمات کارت سوخت ارائه می‌شود"/>
    <meta property="og:description" content="طبق اعلام شرکت ملی پخش فرآورده های نفتی ایران، همه باجه‌های پست فردا(جمعه ۲۴ آبان) برای تحویل کارت سوخت خودروها باز است."/>
  </head>
  <body>
    <article>
      <h1>اطلاعیه شرکت پخش: باجه‌های پُست فردا (جمعه) باز است/ خدمات کارت سوخت ارائه می‌شود</h1>
      <address><time datetime="2019-11-15T00:00:00+00:00">15 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/24/1037173_185.jpg"/>
      </figure>
      <p>طبق اعلام شرکت ملی پخش فرآورده های نفتی ایران، همه باجه‌های پست فردا(جمعه ۲۴ آبان) برای تحویل کارت سوخت خودروها باز است.</p>
      <p>به گزارش ایلنا، طبق اعلام مدیرعامل شرکت ملی پست جمهوری اسلامی ایران همه باجه‌های معطله دفاتر پستی جمعه ۲۴ آبان باز و آماده خدمت رسانی ( برای دریافت کارت سوخت) هستند.</p>
      <p>براساس اطلاعیه شرکت ملی پخش فراورده‌های نفتی، قیمت بنزین معمولی سهمیه‌ای هر لیتر ۱۵۰۰ تومان و قیمت بنزین معمولی غیرسهمیه‌ای به ازای هر لیتر ۳ هزار تومان و همچنین قیمت بنزین سوپر هر لیتر ۳۵۰۰ تومان تعیین شده است.</p>
      <p>بر مبنای اطلاعیه شرکت ملی پخش فراورده‌های نفتی، سهمیه کامل آبان خودروهای شخصی از بامداد روز جمعه ۲۴ آبان ماه به کارت سوخت شخصی آن‌ها واریز می‌شود و این سهمیه به مدت ۶ ماه قابل ذخیره است.<br/>این اطلاعیه افزوده است: استفاده از سهمیه سوخت صرفاً با استفاده از کارت سوخت هوشمند شخصی میسر است.<br/>بر همین اساس، سهمیه خودروهای سواری شخصی بنزینی ماهانه ۶۰ لیتر و دوگانه سوز ۳۰ لیتر خواهد بود. همچنین سهمیه سوخت تاکسی بنزینی ماهانه ۴۰۰ لیتر و دوگانه سوز ۲۰۰ لیتر است.</p>
    </article>
  </body>
</html>