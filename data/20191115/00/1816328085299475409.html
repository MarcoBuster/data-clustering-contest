<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/15142327/Lok-Sabha-Speaker-Om-Birla-to-hold-all-party-meeting.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="நாடாளுமன்ற குளிர்கால கூட்டத்தொடர்: அனைத்து கட்சி கூட்டத்திற்கு சபாநாயகர் அழைப்பு"/>
    <meta property="og:description" content="நாடாளுமன்ற குளிர்கால கூட்டத்தொடரை முன்னிட்டு அனைத்து கட்சி கூட்டத்திற்கு மக்களவை சபாநாயகர் அழைப்பு விடுத்துள்ளார்."/>
  </head>
  <body>
    <article>
      <h1>நாடாளுமன்ற குளிர்கால கூட்டத்தொடர்: அனைத்து கட்சி கூட்டத்திற்கு சபாநாயகர் அழைப்பு</h1>
      <h2>நாடாளுமன்ற குளிர்கால கூட்டத்தொடரை முன்னிட்டு அனைத்து கட்சி கூட்டத்திற்கு மக்களவை சபாநாயகர் அழைப்பு விடுத்துள்ளார்.</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>புதுடெல்லி,நாடாளுமன்ற குளிர்கால கூட்டத்தொடரை முன்னிட்டு வரும் 16-ம் தேதி, அனைத்து கட்சி கூட்டத்திற்கு மக்களவை சபாநாயகர் அழைப்பு விடுத்துள்ளார்.இந்த ஆண்டிற்கான குளிர்கால கூட்டத்தொடர் நவம்பர் 18-ம் தேதி தொடங்கி டிசம்பர் 13-ம் தேதி வரை நடைபெற உள்ளது. இந்நிலையில் நாடாளுமன்ற கூட்டத்தை சுமூகமாக நடத்துவது குறித்து விவாதிக்க, நவம்பர் 16-ம் தேதி அனைத்து கட்சி கூட்டத்திற்கு மக்களவை சபாநாயகர் ஓம் பிர்லா அழைப்பு விடுத்துள்ளார்.</p>
      <p>இதைத்தொடர்ந்து நவம்பர்17-ம் தேதி நாடாளுமன்ற விவகாரத்துறை அமைச்சர் பிரஹலாத் ஜோஷி தலைமையில் மற்றொரு அனைத்துக்கட்சி கூட்டம் நடைபெற உள்ளது. இதில் மத்திய அரசின் சட்ட மசோதாக்களுக்கு ஆதரவளித்து, நாடாளுமன்றத்தை சுமூகமாக நடத்த ஒத்துழைப்பு அளிக்கும்படி எதிர்க்கட்சிகளிடம் கேட்கப்படும் என்று தெரிகிறது.</p>
    </article>
  </body>
</html>