<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/15203008/SenaNCPCongress-Will-Form-Government-Will-Run-Full.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="சிவசேனா,காங்கிரஸ், தேசியவாத காங்கிரஸ் இணைந்து ஆட்சி அமைப்போம் - சரத்பவார் சூசகம்"/>
    <meta property="og:description" content="சிவசேனா,காங்கிரஸ், தேசியவாத காங்கிரஸ் இணைந்து ஆட்சி அமைப்போம் என்று தேசியவாத காங்கிரஸ் கட்சியின் தலைவர் சரத்பவார் தெரிவித்துள்ளார்."/>
  </head>
  <body>
    <article>
      <h1>சிவசேனா,காங்கிரஸ், தேசியவாத காங்கிரஸ் இணைந்து ஆட்சி அமைப்போம் - சரத்பவார் சூசகம்</h1>
      <h2>சிவசேனா,காங்கிரஸ், தேசியவாத காங்கிரஸ் இணைந்து ஆட்சி அமைப்போம் என்று தேசியவாத காங்கிரஸ் கட்சியின் தலைவர் சரத்பவார் தெரிவித்துள்ளார்.</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>நாக்பூர்,மராட்டிய சட்டசபை தேர்தலில் பாரதீய ஜனதா, சிவசேனா கூட்டணி வெற்றி பெற்றது. முதல்-மந்திரி பதவியில் சிவசேனா பங்கு கேட்டதால், ஏற்பட்ட மோதல் காரணமாக அந்த கட்சிகள் கூட்டணி அரசை அமைக்க முடியவில்லை. கவர்னர் விதித்த கெடுவுக்குள் எந்த கட்சியும் ஆட்சி அமைக்க முன்வராததால் கடந்த செவ்வாய்க்கிழமை மராட்டியத்தில் ஜனாதிபதி ஆட்சி அமல்படுத்தப்பட்டது.</p>
      <p>இதையடுத்து தனிப்பெரும் கட்சியான பாரதீய ஜனதா அமைதி காத்து வரும் நிலையில்,  ஆட்சியமைப்பதற்கான நடவடிக்கைகளை தொடங்கிவிட்டதாகவும்,  சிவசேனா, காங்கிரஸ், தேசியவாத காங்கிரஸ் ஆகிய 3 கட்சிகள் நாளை ஆளுநரை சந்திக்க உள்ளதாகவும்  தகவல்கள் தெரிவிக்கின்றன.இந்நிலையில், தேசியவாத காங்கிரஸ் கட்சியின் தலைவர் சரத்பவார் நாக்பூர் பகுதியில் ஏற்பட்ட மழைச்சேதங்களை இன்று பார்வையிட்டார்.அதனைதொடர்ந்து செய்தியாளர்கள் சந்திப்பில் சரத்பவார் கூறியதாவது:- </p>
      <p>மராட்டியத்தில் காங்கிரஸ் மற்றும் தேசியவாத காங்கிரஸ், சிவசேனாவுடன்  கூட்டணி அமைத்து 5 ஆண்டுகள் வரை  முழுமையாக ஆட்சி செய்வோம்.</p>
      <p>பாஜக ஆட்சியமைக்க உரிமை கோரவில்லை என்பதால் நாங்கள் ஆட்சி அமைப்பதில் எந்த அரசியல் நெருக்கடியும் இல்லை. தற்போது பேச்சுவார்த்தை நடந்து வருகிறது. நிச்சயமாக ஐந்து ஆண்டுகள் வரை எங்கள் தலைமையிலான கூட்டணி ஆட்சி நிறைவு செய்யும். ஜனாதிபதி ஆட்சி ரொம்ப நாள் வரை நீடிக்காது.இவ்வாறு அவர் கூறினார்.தனிப்பெரும் கட்சியாக திகழும் பாரதீய ஜனதா அமைதி காக்குமா? அல்லது இந்த புதிய கூட்டணியின் முயற்சிக்கு முட்டுக்கட்டை போடுமா? என்ற எதிர்பார்ப்பும் எகிறி உள்ளது.</p>
    </article>
  </body>
</html>