<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/State/2019/11/15161133/Tamil-Nadu-government-to-appoint-SPs-for-new-districts.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="புதிய மாவட்டங்களுக்கு எஸ்.பி.க்களை நியமித்து தமிழக அரசு உத்தரவு"/>
    <meta property="og:description" content="புதிய மாவட்டங்களுக்கு எஸ்.பி.க்களை நியமித்து தமிழக அரசு உத்தரவிட்டுள்ளது."/>
  </head>
  <body>
    <article>
      <h1>புதிய மாவட்டங்களுக்கு எஸ்.பி.க்களை நியமித்து தமிழக அரசு உத்தரவு</h1>
      <h2>புதிய மாவட்டங்களுக்கு எஸ்.பி.க்களை நியமித்து தமிழக அரசு உத்தரவிட்டுள்ளது.</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>சென்னை, தமிழகத்தில் நிர்வாக வசதிக்காக பெரிய மாவட்டங்களை பிரித்து புதிய மாவட்டங்களை உருவாக்க தமிழக அரசு நடவடிக்கை எடுத்து வருகிறது.இதன்படி காஞ்சீபுரம் மாவட்டத்தை பிரித்து செங்கல்பட்டை தலைமையிடமாக கொண்டு புதிய மாவட்டம் அமைக்கப்படும் என்று சட்டசபையில் முதல்-அமைச்சர் எடப்பாடி பழனிசாமி அறிவித்து இருந்தார்.</p>
      <p>இதுபோல நெல்லையை பிரித்து புதிதாக தென்காசி மாவட்டம், விழுப்புரத்தை பிரித்து கள்ளக்குறிச்சி மாவட்டம் உருவாக்கப்படும் என்று அறிவிக்கப்பட்டது. மேலும் வேலூரை 3 ஆக பிரித்து புதிதாக திருப்பத்தூர், ராணிப்பேட்டை மாவட்டங்கள் உருவாக்கப்படும் என்றும் அறிவிப்பு வெளியானது. புதிதாக உதயமாகும் மாவட்டங்களில் இடம் பெறும் வருவாய் கோட்டங்கள், தாலுகாக்களை எவை என்பதை  13-ம் தேதி அரசு வெளியிட்டது. இந்நிலையில் புதிய மாவட்டங்களுக்கு எஸ்.பி.க்களை நியமித்து தமிழக அரசு உத்தரவிட்டுள்ளது.  இது தொடர்பாக தமிழக உள்துறை செயலாளர் பிறப்பித்த உத்தரவில், (ஐபிஎஸ் அதிகாரிகள் - நியமிக்கப்பட்ட புதிய இடங்கள்):* தென்காசி எஸ்.பி.யாக சுகுணா சிங், திருப்பத்தூர் மாவட்ட எஸ்.பி.யாக விஜயகுமார் நியமனம்.*  கள்ளக்குறிச்சி எஸ்.பி.யாக ஜெயச்சந்திரன், செங்கல்பட்டு மாவட்ட எஸ்.பி.யாக கண்ணன் நியமனம்.* ராணிப்பேட்டை எஸ்.பி.யாக  மயில்வாகனன் நியமனம். * தில்லை நடராஜன் - பொருளாதார குற்றப்பிரிவு எஸ்.பி.யாகவும், பாஸ்கரன் - மதுரை துணை கமிஷனராக நியமனம்.* மகேஷ்- சிஐடி, 'கியூ' பிரிவு எஸ்.பியாகவும், தர்மராஜன் - (சென்னை) திருவல்லிக்கேணி துணை கமிஷனராக நியமனம்* இளங்கோ- மதுரை 5-வது பட்டாலியன் கமாண்டன்ட்,  மகாபாரதி - சிபிசிஐடி சைபர் செல் பிரிவு எஸ்.பி.யாக நியமனம்.* காஞ்சிபுரம் மாவட்ட எஸ்.பி.யாக  சாமூண்டீஸ்வரி, வீர ரத்தினம் - திருச்சி நகர குற்றப்பிரிவு மற்றும் போக்குவரத்து துணை கமிஷனராக நியமனம்.* ராதாகிருஷ்ணன்- சென்னை, பாதுகாப்புப் பிரிவு துணை கமிஷனராகவும், சுதர்சன் - போலீஸ் பயிற்சி பள்ளி முதல்வராக நியமனம் செய்யப்பட்டுள்ளனர்.</p>
    </article>
  </body>
</html>