<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-prithvi-shaw-ban-ended-he-selected-in-mumbai-team-for-syed-mushtaq-ali-tournament-2850017.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-15T00:00:31+00:00"/>
    <meta property="og:title" content="खत्म हुआ पृथ्वी शॉ का बनवास, मुंबई की टीम में हुआ चयन"/>
    <meta property="og:description" content="डोप परीक्षण में विफल होने के कारण आठ महीने के लिए प्रतिबंधित किए गए युवा बल्लेबाज पृथ्वी शॉ को सैयद मुश्ताक अली टूर्नामेंट के लिए मुंबई की 15 सदस्यीय टीम में शामिल किया गया है। लेकिन वह 17 नवंबर से..."/>
  </head>
  <body>
    <article>
      <h1>खत्म हुआ पृथ्वी शॉ का बनवास, मुंबई की टीम में हुआ चयन</h1>
      <address><time datetime="2019-11-15T00:00:31+00:00">15 Nov 2019</time> by <a rel="author">भाषा।,मुंबई।</a></address>
      <p>डोप परीक्षण में विफल होने के कारण आठ महीने के लिए प्रतिबंधित किए गए युवा बल्लेबाज पृथ्वी शॉ को सैयद मुश्ताक अली टूर्नामेंट के लिए मुंबई की 15 सदस्यीय टीम में शामिल किया गया है। लेकिन वह 17 नवंबर से ही मैचों में खेल पाएंगे। बीसीसीआई ने मार्च में मुश्ताक अली ट्रॉफी के दौरान डोप परीक्षण में पाजीटिव पाए जाने के बाद जुलाई में उन्हें आठ महीने के लिए क्रिकेट के सभी प्रारूपों से प्रतिबंधित किया था। यह प्रतिबंध शुक्रवार को समाप्त होगा।</p>
      <p>
        <b>Read Also : <a href="https://www.livehindustan.com/cricket/story-dhawan-zeroed-out-delhi-faced-upset-with-jammu-and-kashmir-2849343.html">धवन शून्य पर आउट, दिल्ली को जम्मू-कश्मीर से उलटफेर का सामना करना पड़ा</a></b>
      </p>
      <p>टीम अपने अंतिम लीग मैच में 17 नवंबर को असम से भिड़ेगी और वह इसी दिन से खेल पाएंगे। अभी तक टीम ने अपने सभी पाचों मैच जीते हैं और सुपर लीग चरण में क्वालीफाई करने के लिए तैयार है। मुंबई क्रिकेट संघ ने गुरुवार को अंतिम दो मैचों और राष्ट्रीय टी20 टूर्नामेंट के सुपर लीग चरण के लिए टीम की घोषणा की। फार्म में चल रहे सूर्यकुमार यादव टीम की अगुआई करना जारी रखेंगे।</p>
      <p><b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।  </b>  </p>
    </article>
  </body>
</html>