<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/ork-manager-coal-top-hats-caccia-fondi-kickstarter.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Ork Manager: Coal &amp; Top hats a caccia di fondi su Kickstarter"/>
    <meta property="og:description" content="Ork Manager: Coal &amp; Top hats è un gestionale online incentrato sul combattimento, l'esplorazione e le macchinazioni politiche.. Ork Manager: Coal &amp; Top hats è a caccia di fondi su Kickstarter. Si ..."/>
  </head>
  <body>
    <article>
      <h1>Ork Manager: Coal &amp; Top hats a caccia di fondi su Kickstarter</h1>
      <h2>Ork Manager: Coal &amp; Top hats è un gestionale online incentrato sul combattimento, l'esplorazione e le macchinazioni politiche.</h2>
      <address><time datetime="2019-11-15T00:00:00+00:00">15 Nov 2019</time> by <a rel="author" href="https://multiplayer.it/account/utente/57/karattolo/articoli/" target="_blank">Simone Tagliaferri</a></address>
      <p><b>Ork Manager: Coal &amp; Top hats</b> è a caccia di fondi su <b>Kickstarter</b>. Si tratta di un gestionale online, sviluppato da Goblinsama, incentrato sul combattimento, l'esplorazione e le macchinazioni politiche. <br/><br/>Il giocatore interpreta un <b>Brawler Master </b>e ha il compito di organizzare e gestire un team di combattenti per cercare di portarli alla vittoria nelle competizioni della città di Coalington. Dovrà quindi assoldarli, scegliere l'ordine di combattimento round per round, fornirgli dell'equipaggiamento adeguato e decidere come debbano comportarsi durante gli scontri. Di vittoria in vittoria otterrà l'accesso alle risorse più importanti di Coalington: oro e supporter. Accumulando entrambi potrà scalare la società e ottenere sempre più potere, con cui acquisire degli Squatter, che gli permetteranno di prendere il controllo di interi quartieri della città, e dei minatori, che scaveranno le preziose risorse da usare per creare l'equipaggiamento migliore. <br/><br/>Attualmente Goblinsama è alla ricerca di 15.654€ per completare lo sviluppo di Ork Manager: Coal &amp; Top hats. Parte del gioco è in realtà già accessibile. Basta andare sul <a href="https://omct.orkmanager.com/">sito ufficiale</a> per provarlo. Se vi interessa invece finanziarlo, questa è la <a href="https://www.kickstarter.com/projects/goblinsama/ork-manager-coal-and-top-hats">sua pagina Kickstarter</a>, dove troverete altri dettagli sul progetto.</p>
      <figure>
        <img src="https://multiplayer.net-cdn.it/thumbs/images/2019/11/15/efcb3db7da17041c6267e64d7dd3cf0f_original_jpg_1400x0_crop_upscale_q85.jpg"/>
      </figure>
    </article>
  </body>
</html>