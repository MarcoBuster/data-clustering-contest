<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://burunen.ru/site/news?id=29924"/>
    <meta property="og:site_name" content="БУРЯАД YНЭН"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="​Буряад Уласай хүүгэдэй уралигай 26 һургуулида шэнэ пианинонууд дамжуулагдаха"/>
    <meta property="og:description" content="«Соёл» гэһэн үндэһэн түсэлэй хэмжээндэ пианино худалдан абалгада 9,6 сая түхэриг һомологдоо"/>
  </head>
  <body>
    <article>
      <h1>​Буряад Уласай хүүгэдэй уралигай 26 һургуулида шэнэ пианинонууд дамжуулагдаха</h1>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>Буряад Уласай соёлой яаман «Тульская гармонь» гэһэн Ород гүрэнэй фирмын бүтээһэн 26 пианино абаха үнэмшэлгэдэ хүртэбэ. Тиигэжэ аймагуудай – 15, Улаан-Үдэ хотын хүүгэдэй уралигай 11 һургуули хүгжэмэй шэнэ зэмсэгтэй болохо. «Соёл» гэһэн үндэһэн түсэлэй хэмжээндэ пианино худалдан абалгада 9,6 сая түхэриг һомологдоо юм.</p>
      <p>Бэшүүр, Ярууна, Загарай, Ивалга, Кабанск, Хурамхаан, Хэжэнгэ, Хяагта, Байгал шадарай, Сэлэнгэ аймагууд болон Северобайкальск хотодо пианинонууд дамжуулагдаха.</p>
      <p>«Соёл» гэһэн үндэһэн түсэл Буряад уласта 2019 ондо бэелүүлэгдэжэ эхилээ. Хүүгэдэй уралигай һургуулинуудые хүгжэмэй зэмсэгүүдээр хангалга 2024 он болотор үргэлжэлхэ.</p>
    </article>
  </body>
</html>