<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/741743"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T00:15:00+00:00"/>
    <meta property="og:title" content="ฆ่าทอมยัดท่อคืบหน้า พบมีดเปื้อนเลือดบ้านผู้ต้องสงสัย"/>
    <meta property="og:description" content="ตำรวจสภ.บ้านโคก บุกค้นบ้านผู้ต้องสงสัยฆ่าสาวทอมยัดท่อ พบมีดเปื้อนเลือด นำตรวจดีเอ็นเอตรงกับเหยื่อหรือไม่ ด้านผบก.ตร.เพชรบูรณ์ มั่นใจจะสามารถจับคนร้ายได้เร็วๆนี้"/>
  </head>
  <body>
    <article>
      <h1>ฆ่าทอมยัดท่อคืบหน้า พบมีดเปื้อนเลือดบ้านผู้ต้องสงสัย</h1>
      <address>
        <time datetime="2019-11-15T00:15:00+00:00">15 Nov 2019, 00:15</time>
      </address>
      <p>
        <b>ตำรวจสภ.บ้านโคก บุกค้นบ้านผู้ต้องสงสัยฆ่าสาวทอมยัดท่อ พบมีดเปื้อนเลือด นำตรวจดีเอ็นเอตรงกับเหยื่อหรือไม่ ด้านผบก.ตร.เพชรบูรณ์ มั่นใจจะสามารถจับคนร้ายได้เร็วๆนี้</b>
      </p>
      <p>จากกรณีเกิดเหตุฆาตกรรม น.ส.เสาวลักษณ์ โนนสังข์ อายุ 23 ปี ชาว ต.ดงมูลเหล็ก อ.เมือง จ.เพชรบูรณ์ แล้วทิ้งศพไว้ในท่อซีเมนต์ที่ใช้​กักเก็บน้ำ บริเวณบ้านร้างอ​ยู่กลางสวนมะขามหวาน หมู่ 8 ต.บ้านโคก อ.เมืองเพชรบูรณ์ ตามที่ได้เสนอข่าวไปแล้วนั้น</p>
      <figure>
        <img src="https://www.dailynews.co.th/admin/upload/20191115/news_rzplwislOg061820_533.jpg?v=20191115085?v=5887"/>
      </figure>
      <p>ความคืบหน้า เมื่อวันที่ 15 พ.ย. พ.ต.อ.ฐิติภัทร อินทรรักษ์ ผกก.สภ.บ้านโคก จ.เพชรบูรณ์ เปิดเผยว่า วานนี้( 14 พ.ย. ) ได้นำกำลังเจ้าหน้าที่ตำรวจ พร้อมหมายค้นจากศาลจังหวัดเพชรบูรณ์ เข้าตรวจค้นบ้านพัก 2 หลังของผู้ต้องสงสัย ในพื้นที่หมู่ 6 และหมู่ 12 ต.บ้านโคก โดยที่บ้านพักของผู้ต้องสงสัยในพื้นที่หมู่ 12 ของ นายสมรวม (สงวนนามสกุล) อายุ 38 ปี ตรวจค้นพบ มีดเปื้อนเลือด 1 เล่ม แต่ยังระบุไม่ได้แน่ชัดว่าเป็นเลือดของผู้ตายหรือไม่ จึงนำไปตรวจสอบ ส่วน นายสมรวม นั้นเจ้าหน้าที่ไม่พบตัว เนื่องจากออกไปทำงาน ยังไม่ได้กลับเข้าบ้าน</p>
      <figure>
        <img src="https://www.dailynews.co.th/admin/upload/20191115/news_PjnvumEDoG061820_533.jpg?v=20191115085?v=9751"/>
      </figure>
      <p>ส่วนบ้านพักในพื้นที่หมู่ 6 ของ นายสมจริง (สงวนนามสกุล) อายุ 50 ปี เจ้าหน้าที่ได้ทำการเก็บก้นบุหรี่ เพื่อนำไปตรวจสอบกับดีเอ็นเอของก้นบุหรี่ที่พบอยู่ในที่เกิดเหตุว่าตรงกันหรือไม่ ซึ่งขณะนี้คดีมีความคืบหน้าไปมาก โดยเฉพาะจากการสอบสวนพยานแวดล้​อมและบุคคลที่เกี่ยวข้อง ที่สำคัญก็คือหลักฐานทางวิ​ทยาศาสตร์ แต่ไม่สามารถบอกได้ เนื่​องจากจะเสียรูปคดี และมั่นใจว่าจะสามารถจับกุมร้​ายได้เร็วๆ นี้</p>
      <figure>
        <img src="https://www.dailynews.co.th/admin/upload/20191115/news_UXpXEYLhWh061821_533.jpg?v=20191115085?v=8079"/>
      </figure>
      <p>ขณะที่นางพยัพ โนนสังข์ อายุ 52 ปี มารดาผู้ตายกล่าวว่า อยากจะถามว่าทำไมถึงต้​องลงมือฆ่าน้องด้วย มีอะไรก็น่าจะคุยกันดีๆ โดยส่วนตัวสงสัยในตัวชายคนหนึ่ง ที่มีอาการหึงหวงน้องมาก มักจะโทรศัพท์มาตามตื้อตลอดเวลา แต่ทั้งนี้ก็ต้องปล่อยให้เป็นส่​วนของทางเจ้าหน้าที่ตำรวจ ในการติดตามจับกุมตัวคนร้าย</p>
      <figure>
        <img src="https://www.dailynews.co.th/admin/upload/20191115/news_kKMHCCIeog062054_533.jpg?v=20191115085?v=7697"/>
      </figure>
      <p>อ่านข่าวที่เกี่ยวข้อง<br/><a href="https://www.dailynews.co.th/regional/741484">ฆ่าทอมยัดท่อเน่าเป็นซาก มุ่งปมชู้สาว-เร่งล่าคนร้าย</a>...<br/> </p>
    </article>
  </body>
</html>