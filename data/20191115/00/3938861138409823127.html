<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/ukraine-newspaper/_volodimir-vyatrovich-stane-narodnim-deputatom/938202"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T00:26:00+00:00"/>
    <meta property="og:title" content="Володимир В'ятрович стане народним депутатом"/>
    <meta property="og:description" content="Колишній голова Українського інституту національної пам'яті Володимир В'ятрович стане депутатом Верховної Ради. Балотувався за спис&amp;shy;ком партії &quot;Європейська солідарність&quot; під номером 25. Посяде місце Ірини Луценко, яка склала мандат через стан здоров'я. 24-та у списку Наталія Бойко ..."/>
  </head>
  <body>
    <article>
      <h1>Володимир В'ятрович стане народним депутатом</h1>
      <address><time datetime="2019-11-15T00:26:00+00:00">15 Nov 2019, 00:26</time> by <a rel="author">Ольга КИРИЛЕНКО</a></address>
      <p>Колишній голова Українського інституту національної пам'яті Володимир В'ятрович стане депутатом Верховної Ради. Балотувався за спис­ком партії "Європейська солідарність" під номером 25. Посяде місце Ірини Луценко, яка склала мандат через стан здоров'я. 24-та у списку Наталія Бойко відмовилася від мандата.</p>
      <p>"Я йду в політику, щоб наші діти спілкувались українською, знали нашу історію, неспотворену з-за кордону, та із впевненістю дивилися у майбутнє, не затьмарене ні війною, ні здачею країни, — написав <b>42-річний Володимир</b> <b>В'ятрович</b> у "Фейсбуку". — Хай зміни будуть українськими. Йду будувати український світ і зупиняти "русский мир".</p>
      <p>Партія "Європейська солідарність" має 25 місць у парламенті.</p>
      <p>В'ятрович п'ять років, до вересня 2019-го, очолював Інститут національної пам'яті, що із партнерами розробив закони про декомунізацію. Домігся відкриття архівів КДБ. Чотири роки досліджував архіви української історії XX ст. Видав серію книжок "Історія з грифом "Секретно".</p>
    </article>
  </body>
</html>