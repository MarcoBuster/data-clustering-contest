<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/741729"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T00:54:00+00:00"/>
    <meta property="og:title" content="เลข11มาแรงพุ่งใบละ150 วันลอยกระทง-ทะเบียน'บิ๊กตู่'"/>
    <meta property="og:description" content="เลขเด็ดงวดนี้ 11 มาแรง คอหวยแห่ซื้อตรงกับลอยกระทง และทะเบียนรถบิ๊กตู่ ราคาพุ่งใบ 150 บาท ชุด 5 ใบทะลุ 900 บาท"/>
  </head>
  <body>
    <article>
      <h1>เลข11มาแรงพุ่งใบละ150 วันลอยกระทง-ทะเบียน'บิ๊กตู่'</h1>
      <address>
        <time datetime="2019-11-15T00:54:00+00:00">15 Nov 2019, 00:54</time>
      </address>
      <p>
        <b>เลขเด็ดงวดนี้ 11 มาแรง คอหวยแห่ซื้อตรงกับลอยกระทง และทะเบียนรถบิ๊กตู่ ราคาพุ่งใบ 150 บาท ชุด 5 ใบทะลุ 900 บาท</b>
      </p>
      <p>ผู้สื่อข่าวรายงานว่า บรรยากาศซื้อขายสลากกินแบ่งรัฐบาลในเขตกรุงเทพฯ และปริมณฑลก่อนออกรางวัลงวดวันที่ 16 พ.ย. 62 ยังไม่ฟื้นตัวจากงวดที่แล้ว เนื่องจากตรงกับช่วงฤดูกาลเก็บเกี่ยว ทำให้ผู้ค้ารายย่อยหยุดขายชั่วคราวเพื่อกับไปเกี่ยวข้าว อีกทั้งตรงกับช่วงเปิดเทอมทำให้ผู้ปกครองใช้จ่ายเยอะ และเสี่ยงโชคน้อยลง จึงส่งผลให้ผู้ค้าสลากรายใหญ่ นายทุน ไม่กล้ารับซื้อสลากไปรวมชุดราคาแพง เพราะกลัวจาะขาดทุนอีก หลังขาดทุนมาแล้ว 5 งวดติดกัน โดยราคารับซื้อไปรวมชุดช่วงต้นงวดหล่นลงไปเหลือ 78 บาท ก่อนที่จะปรับขึ้นมาเกิน 80 บาทในช่วงปลาย<br/> <br/>“งวดนี้ผู้ค้าส่วนใหญ่บ่นกันมากว่าขายไม่ดี และอาจต้องมีการขายเลหลังต่ำกว่า 80 บาทในช่วงวันสุดท้าย ส่วนภาพรวมราคาขายปลีกยังคงมีการขายเกินราคาเหมือนเดิม ตกใบละ 80-100 บาท ขณะที่เลขชุด 2 ใบ ตกที่ 200 บาท”<br/> <br/>สำหรับเลขได้รับความนิยมมากสุดในงวดนี้ เป็นเลข 11 ตรงกับวันลอยกระทง และเลขทะเบียนรถนายกรัฐมนตรีเดินทางไป ครม.สัญจร ขายกันใบละ 130-150 บาท และชุด 5 ใบขายกันที่ 800-900 บาท ส่วนเลขอื่นที่ได้รับความนิยมรองลงมาเป็นเลขมงคล 13, 26, 89, 70, 471 รวมถึงเลข 28, 728, 10, 910, 495,  เลขหลวงตาละมัย 89 ปี 69 พรรษา เลขทะเบียนรถนายกฯ บิ๊กตู่ กน 1122 6กย2825 เลขมิสอินเตอร์เนชันแนลในรอบ 59 ปี หมายเลข 79 และเลขคำโชนด 876, 82<br/> <br/>ส่วนการออกรางวัลของสำนักงานสลากฯ งวดนี้ กลับมาออกรางวัล ที่สำนักงานสลากกินแบ่งรัฐบาล สนามบินน้ำ จ.นนทบุรี พร้อมเปิดให้ประชาชนสามารถเข้าชมขั้นตอนการออกรางวัลลอตเตอรี่ของสำนักงานสลากฯ ได้ ตั้งแต่เวลา 14.30-16.00 น.หรือสามารถชมการถ่ายทอดสดการออกรางวัลสลากฯ ได้หลายช่องทางจากทั้งโทรทัศน์ และวิทยุที่ร่วมการถ่ายทอดสด</p>
      <figure>
        <img src="https://www.dailynews.co.th/admin/upload/20191115/news_sEqwcWQCkM010636_533.jpg?v=201911151211?v=5476"/>
      </figure>
      <p> </p>
    </article>
  </body>
</html>