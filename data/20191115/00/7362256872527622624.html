<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telefonguru.hu/hir/megjelent_a_huawei_freebuds_3_2019-11-15"/>
    <meta property="og:site_name" content="TELEFONGURU"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Megjelent a Huawei Freebuds 3"/>
    <meta property="og:description" content="A Freebuds 3 a világ első aktív zajszűrős headset-je."/>
  </head>
  <body>
    <article>
      <h1>Megjelent a Huawei Freebuds 3</h1>
      <h2>A Freebuds 3 a világ első aktív zajszűrős headset-je.</h2>
      <address><time datetime="2019-11-15T00:00:00+00:00">15 Nov 2019</time> by <a rel="author">Huawei</a></address>
      <p>
        <b>A Huawei bemutatta a Freebuds 3 vezetéknélküli sztereó fülhallgatót. A vállalat új audió stratégiájának részeként a Kirin A1 chippel felszerelt készülék a prémium piacot célozza meg. A Freebuds 3 stúdióminőségű hangzásvilágot biztosít a felhasználók számára, és hatékonyan szűri ki a környezeti zajokat telefonhívás közben is, az aktív zajszűrőnek köszönhetően pedig akár a tömött metrón, vagy egy forgalmas étteremben is kristálytisztán lehet zenét hallgatni vele.</b>
      </p>
      <p>
        <b>Intelligens zajszűrés</b>
      </p>
      <p>A Huawei a digitális audiójeleket feldolgozó processzort fejlesztett az intelligens Kirin A1 chiphez, így az kiemelkedő hangfeldolgozási teljesítményt nyújt, akár 356MHz értékig is. A precíz és valós idejű 3A zajszűrő algoritmusnak köszönhetően a Freebuds 3 hatékonyan képes csökkenteni a környezeti zajokat, így a másik fél is tisztábban hallja a felhasználót.</p>
      <figure>
        <img src="https://www.telefonguru.hu/hir/../uimages/Product_Photo_HUAWEI_FreeBuds_.jpg"/>
      </figure>
      <p>A Freebuds 3 az első olyan Open-fit TWS fülhallgató, amely támogatja a telefonhívások alatti zajcsökkentést és a pontos valós idejű aktív zajszűrést is. A hívások ezáltal olyanok, mintha szemtől szemben beszélgetnének egymással a telefonálók.  A kimeneti frekvencia és a zajszűrő jel intenzitása alkalmazkodik a különböző fülcsatorna-formákhoz, így tökéletes eredményt ér el a használat során, míg a bal fülhallgató ANC funkciójának bekapcsolásával pedig a felhasználó még a tömött metrón vagy egy forgalmas étteremben is kristálytisztán hallgathat zenét.</p>
      <p>
        <b>Stúdióminőségű hang, dübörgő basszus</b>
      </p>
      <p>A Freebuds 3 kiváló pontosságú és nagy érzékenységű 14 mm-es dinamikus meghajtóját óvatosan hangolta a gyártó, így minden hangjegy eredeti minőségében hallható. Az összetett basszuscső hangosabb, erősebb és ütősebb élményt biztosít, aminek köszönhetően a felhasználó valóban egy stúdióban érezheti magát.</p>
      <p>
        <b>Intelligens hangtervezés</b>
      </p>
      <p>A kiváló minőségű zenehallgatást és a hangvisszaadást a Kirin A1 chip teszi lehetővé, amelyet kifejezetten a hordozható okoseszközök piacára fejlesztett a Huawei. Mint a világ első BT 5.1 &amp; BLE 5.1 hordozható chipje, a Kirin A1 biztosítja, hogy a Freebuds 3 páratlan teljesítményt nyújtson a stabilitás és a könnyű csatlakoztathatóság terén.</p>
      <figure>
        <img src="https://www.telefonguru.hu/hir/../uimages/Product_Photo_HUAWEI_FreeBuds_%20-%20Copy%201.jpg"/>
      </figure>
      <p>
        <b>Kétcsatornás szinkronizáció</b>
      </p>
      <p>A Huawei saját, kétcsatornás Bluetooth eszköze biztosítja a valódi sztereó hangzást, egyidejűleg, de mégis egymástól függetlenül csatlakoztatva a két fülhallgatót. A kétcsatornás szinkronizációs technológia lehetővé teszi, hogy a fülhallgató közvetlenül a csatlakoztatott okoskészülékből kapja a jobb és a bal hangcsatornákat, interferencia nélkül. A rendszernek köszönhetően a késleltetés rendkívül alacsony, mindösszesen 190 ms, így a Freebuds 3 tökéletes vezetéknélküli fülhallgató lehet azok számára is, akik a videójátékok során azonnali hangvisszajelzéseket várnak el.</p>
      <p>
        <b>Ergonomikus kialakítás</b>
      </p>
      <p>A Freebuds 3 fülhallgatói kerek tokban kaptak helyet, mely kényelmesen elfér a tenyérben vagy a zsebben. A fülhallgatók kialakítása során a delfinek hangüregeit vették alapul, ami érezhető hangjavulást eredményez és a formának, az ergonomikusan lekerekített kialakításuknak köszönhetően a fülhallgatók jobban helyezkednek el a fülben, így kényelmes és stabil viselést tesznek lehetővé a felhasználók számára.</p>
      <p>
        <b>Egész napos üzemidő</b>
      </p>
      <p>A Freebuds 3 vezetékes és vezeték nélküli módokon, valamint a fordított töltést támogató okostelefonokkal is tölthető. A Kirin A1 hatékony energiafelhasználásának köszönhetően a készülék egyetlen töltéssel négy órányi zenehallgatást tesz lehetővé, a töltő egyidejű használata mellett pedig húsz órányi zenehallgatást tesz lehetővé. A Freebuds 3 november végétől kapható a Huawei magyarországi kiskereskedelmi partnereinél, bruttó 59.990 Ft ajánlott fogyasztói áron.</p>
      <p>
        <b>A cikkhez kapcsolódó linkek:</b>
      </p>
      <related>
        <h4>KAPCSOLÓDÓ HÍREK</h4>
        <a href="https://www.telefonguru.hu/hir/youtube_premium_el%C5%91fizetes_ajandekba_2019-11-05"/>
        <a href="https://www.telefonguru.hu/hir/ezek_a_samsung_one_ui_2_uj_funkcioi_2019-11-06"/>
        <a href="https://www.telefonguru.hu/hir/samsung_galaxy_tab_s6_megugrotta_igy_is,_ugy_is_2019-11-06"/>
        <a href="https://www.telefonguru.hu/hir/szinesednek_a_galaxyk_2019-11-11"/>
        <a href="https://www.telefonguru.hu/hir/a_p30_pro_lett_a_legjobb_kameras_okostelefon_2019-11-11"/>
        <a href="https://www.telefonguru.hu/hir/g%C5%91zer%C5%91vel_fejleszti_sajat_rendszeret_a_huawei_2019-11-12"/>
        <a href="https://www.telefonguru.hu/hir/negy_kamera,_jack_es_microsd,_ezt_tudja_az_uj_olcso_samsung_2019-11-14"/>
        <a href="https://www.telefonguru.hu/hir/tripla_kameraval_hodit_a_honor_v30_2019-11-15"/>
      </related>
    </article>
  </body>
</html>