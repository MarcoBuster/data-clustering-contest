<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191115_04717946"/>
    <meta property="og:site_name" content="De Standaard"/>
    <meta property="article:published_time" content="2019-11-15T00:58:00+00:00"/>
    <meta property="og:title" content="Israël valt Islamitische Jihad in Gaza opnieuw aan"/>
    <meta property="og:description" content="Israëlische gevechtsvliegtuigen hebben opnieuw aanvallen uitgevoerd op de extremistische organisatie Islamitische Jihad in de Gazastrook. Dat laat het lege..."/>
  </head>
  <body>
    <article>
      <h1>Israël valt Islamitische Jihad in Gaza opnieuw aan</h1>
      <address>
        <time datetime="2019-11-15T00:58:00+00:00">15 Nov 2019, 00:58</time>
      </address>
      <p>Israëlische gevechtsvliegtuigen hebben opnieuw aanvallen uitgevoerd op de extremistische organisatie Islamitische Jihad in de Gazastrook. Dat laat het leger weten op Twitter.</p>
      <p>Donderdagochtend kwamen er berichten dat er tussen Israël en de Islamitische Jihad een staakt-het-vuren gold, na bemiddeling van Egypte. Maar niet veel later liet Israël weten dat het gevecht weer volop aan de gang was. 'We vallen momenteel terreurdoelen aan van de Islamitische Jihad in Gaza', klinkt het. 'Dat doen we nadat vandaag willekeurige raketten zijn afgevoerd op Israëlische burgers vanuit Gaza.' </p>
      <figure>
        <iframe data-src="https://twitter.com/IDF/status/1195113893342990337?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Raketten en luchtaanvallen</b>
      </p>
      <p>Het is in de Gazastrook erg onrustig sinds het Israëlische leger dinsdagochtend tijdens een gerichte operatie Baha Aboe al-Ata doodde, de 42-jarige leider van de al-Quds Brigades. Dat is de gewapende arm van Islamitische Jihad in de Gazastrook. Daarop startte de Islamitische Jihad een offensief tegen Israël. Zo zouden er al meer dan 360 raketten zijn afgevuurd op Israël.</p>
      <p>Israël dreef op zijn beurt de luchtaanvallen op Gaza verder op. Bij die Israëlische luchtaanvallen zijn inmiddels sinds dinsdag al zeker 34 Palestijnen om het leven gekomen. Alles samen raakten ook tientallen mensen, zowel op Israëlisch grondgebied als in Gaza, gewond.</p>
    </article>
  </body>
</html>