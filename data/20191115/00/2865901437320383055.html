<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/lokomotiva-ce-protiv-partizana-s-novim-trenerom-otkaz-bankiju/342558"/>
    <meta property="og:site_name" content="MozzartSport"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Lokomotiva će protiv Partizana s novim trenerom, otkaz Bankiju"/>
    <meta property="og:description" content="Ruski tim je zvanično ostao bez šefa struke"/>
  </head>
  <body>
    <article>
      <h1>Lokomotiva će protiv Partizana s novim trenerom, otkaz Bankiju</h1>
      <h2>Ruski tim je zvanično ostao bez šefa struke</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>
        <b>Zanimljiv rasplet situacije - Lokomotiva iz Krasnodara ostala je bez trenera! Ruski tim je zvanično objavio da je Luka Banki dobio otkaz, a to će značiti da će Loko 11. decembra dočekati Partizan sa novim trenerom.</b>
      </p>
      <p>Danas je došlo do dogovora između kluba i trenera da se pre vremena raskine ugovor. Tako da će utakmica Lokomotive protiv Venecije u Evrokupu verovatno biti poslednja <b>Bankijeva </b>na klupi Železničara.</p>
      <p>Italijan je preuzeo ekipu u julu, a glavni razlog je što Lokomotiva ima samo dve pobede do sada u Evrpokupu na prvih sedam utakmica. To je bila kap koja je prelila čašu. Čak ni u VTB ligi Lokomotiva nije blistala jer ima skor 3-2.</p>
      <p>Lokomotiva je sada i zvanično u potrazi za novim trenerom.</p>
      <p>Videćemo ko će sedeti na klupi ekipe iz Krasnodara 11. decembra kada crno-beli gostuju u ovom gradu. Lokomotiva sada u Evrokupu ima skor 2-5, ima četiri vezana poraza.</p>
      <p>Uskoro se očekuje da se sazna ko će biti <b>Bankijeva</b> zamena na klupi Lokomotive, ističe se na sajtu Evrokupa. Nije sigurno Lokomotiva očekivala da će imati ovako slab početak sezone s obzirom na to da su ovu ekipu svrstavali među favorite za osvajanje drugog po snazi takmičenja u evropskoj košarci.</p>
      <figure>
        <img src="https://mozzartsport.com/upload/CKEditor/15.11.2019./4.-Kic%CC%81anovic%CC%81%2C-Z%CC%8Celjko-Obradovic%CC%81%2C-Duda-Ivkovic%CC%81---otvaranje-terena-Z%CC%8Celovob%201080x1080.jpg"/>
      </figure>
      <p>FOTO: MN Press</p>
    </article>
  </body>
</html>