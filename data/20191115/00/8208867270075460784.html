<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/economia/2019/11/15/news/amazon_penatagono_appalto_cloud-241141833/"/>
    <meta property="og:site_name" content="Repubblica.it"/>
    <meta property="article:published_time" content="2019-11-15T00:59:00+00:00"/>
    <meta property="og:title" content="Cloud, Amazon contesta l'assegnazione a Microsoft del megacontratto del Pentagono"/>
    <meta property="og:description" content="Commessa da 10 miliardi di dollari attribuita all'azienda di Bill Gates. Il portavoce del gigante dell'e-commerce: &quot;Gli appalti vanno assegnati in modo obiettivo e senza influenze politiche&quot;"/>
  </head>
  <body>
    <article>
      <h1>Cloud, Amazon contesta l'assegnazione a Microsoft del megacontratto del Pentagono</h1>
      <h2>Commessa da 10 miliardi di dollari attribuita all'azienda di Bill Gates. Il portavoce del gigante dell'e-commerce: "Gli appalti vanno assegnati in modo obiettivo e senza influenze politiche"</h2>
      <address>
        <time datetime="2019-11-15T00:59:00+00:00">15 Nov 2019, 00:59</time>
      </address>
      <p><b>SAN FRANCISCO - </b>Amazon ha contestato l'assegnazione da parte del Pentagono a Microsoft di un <a href="https://www.repubblica.it/esteri/2019/10/26/news/pentagono_cloud_microsoft-239495970/?ref=search">megacontratto da dieci miliardi</a> di dollari per il cloud. Commessa per la quale il gigante del commercio online era ritenuto favorito.<br/><br/>"Numerosi aspetti del processo di valutazione del contratto - ha detto un portavoce di Amazon - hanno delle lacune evidenti, degli errori e dei pregiudizi senza possibilità di equivoco. E' importante che queste questioni siano esaminate e rettificate". Il contratto Jedi ha una durata di dieci anni e dovrà modernizzare la totalità dei sistemi informatici delle forze armate americane in un sistema gestito dall'intelligenza artificiale.<br/><br/>La divisione della società di e-commerce chiamata Amazon Web Services (AWS) domina il settore del cloud computing e fornisce di già i suoi servizi ad altri organismi del governo americano fra cui la Cia. "AWS ha un'esperienza unica e le qualità necessarie - ha continuato il portavoce di Amazon - per fornire all'esercito americano le tecnologie essenziali di cui ha bisogno. Noi pensiamo che è essenziale che il governo assegni i contratti in modo obiettivo e senza influenze politiche".<br/><br/>E in molti vedono la scelta del Pentagono a favore di Microsoft come uno "sgarbo" di Trump a Jeff Bezos, fondatore di Amazon e proprietario del Washington Post, bersaglio di violente critiche da parte del presidente Usa.</p>
    </article>
  </body>
</html>