<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/vaccinarea-gratuita-antihpv-va-demara-in-luna-ianuarie-a-anului-2020-18589389"/>
    <meta property="og:site_name" content="BusinessMagazin"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Vaccinarea gratuită antiHPV va demara în luna ianuarie a anului 2020"/>
    <meta property="og:description" content="Ministerul Sănătăţii a finalizat licitaţia pentru achiziţia dozelor de vaccin antiHPV, iar primele 20 000 de doze vor fi distribuite începând de săptămâna viitoare la direcţiile de sănătate publică, se arată pe site-ul instituţiei.   &quot;Acordul Cadru încheiat de MS cu furnizorul pentru o perioadă de 4 ani prevede ca numărul dozelor de vaccin să poată fi suplimentat până la 2 100 000, în funcţie de cerere şi derularea campaniei de vaccinare.   De asemenea, campania de vaccinare va fi precedată de o campanie de informare şi conştientizare a publicului cu privire la pericolul reprezentat de HPV şi protecţia oferită de vaccin, precum şi de susţinere a medicilor şi farmaciştilor în transmiterea informaţiilor clare şi corecte despre vaccinarea împotriva HPV derulată de către furnizorul de vaccin&quot;, notează sursa citată.   Vaccinarea gratuită se va face începând din luna ianuarie 2020 în cabinetele medicilor de familie la fete cu vârsta cuprinsă între 11 şi 14 ani care au solicitat in anii 2017 si 2018 vaccinarea la medicii…"/>
  </head>
  <body>
    <article>
      <h1>Vaccinarea gratuită antiHPV va demara în luna ianuarie a anului 2020</h1>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <h3>Vaccinarea gratuită antiHPV va demara în luna ianuarie a anului 2020</h3>
      <p>Ministerul Sănătăţii a finalizat licitaţia pentru achiziţia dozelor de vaccin antiHPV, iar primele 20 000 de doze vor fi distribuite începând de săptămâna viitoare la direcţiile de sănătate publică, se arată pe site-ul instituţiei.   "Acordul Cadru încheiat de MS cu furnizorul pentru o perioadă de 4 ani prevede ca numărul dozelor de vaccin să poată fi suplimentat până la 2 100 000, în funcţie de cerere şi derularea campaniei de vaccinare.   De asemenea, campania de vaccinare va fi precedată de o campanie de informare şi conştientizare a publicului cu privire la pericolul reprezentat de HPV şi protecţia oferită de vaccin, precum şi de susţinere a medicilor şi farmaciştilor în transmiterea informaţiilor clare şi corecte despre vaccinarea împotriva HPV derulată de către furnizorul de vaccin", notează sursa citată.   Vaccinarea gratuită se va face începând din luna ianuarie 2020 în cabinetele medicilor de familie la fete cu vârsta cuprinsă între 11 şi 14 ani care au solicitat in anii 2017 si 2018 vaccinarea la medicii de familie, inclusiv cele care au trecut de această vârstă dacă au solicitat, potrivit Ministerului Sănătăţii.</p>
    </article>
  </body>
</html>