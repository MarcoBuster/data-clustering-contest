<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-newspaper/_na-uzberezhzhya-vikinulo-tonnu-kokayinu/938183"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T00:35:00+00:00"/>
    <meta property="og:title" content="На узбережжя викинуло тонну кокаїну"/>
    <meta property="og:description" content="За жовтень на Атлантичне узбережжя Франції винесло понад 1 т кокаїну у пакунках. Влада закрила цю територію. Вважають, що наркодилери можуть розшукувати пакети. &amp;mdash;&amp;ensp;Боїмося, що хтось полюватиме на цей кокаїн, &amp;mdash; каже прокурор Філіп Аструк. &amp;mdash; Почнеться справжня війна. ..."/>
  </head>
  <body>
    <article>
      <h1>На узбережжя викинуло тонну кокаїну</h1>
      <address><time datetime="2019-11-15T00:35:00+00:00">15 Nov 2019, 00:35</time> by <a rel="author">Gazeta.ua</a></address>
      <p>За жовтень на Атлантичне узбережжя Франції винесло понад 1 т кокаїну у пакунках. Влада закрила цю територію. Вважають, що наркодилери можуть розшукувати пакети.</p>
      <p>— Боїмося, що хтось полюватиме на цей кокаїн, — каже прокурор Філіп Аструк. — Почнеться справжня війна. Легкі гроші ваблять багатьох. Тому попереджаємо, що сюди не варто потикатися.</p>
      <p>У понеділок на пляжі затримали 17-річного хлопця з 5 кг наркотиків. Розповів, що приїхав у Бордо з Тулузи. Добирався 3 год. із друзями.</p>
      <p>У поліції кажуть, що всі пакунки з одного вантажу. Щодня на узбережжя виносить майже сотню кілограмових пакетів. Берегова охорона виловлює частину в морі.</p>
      <p>— Зазвичай везуть кілька тонн, — продовжує Аструк. — Тож ці "посилки" приходитимуть ще якийсь час.</p>
      <p>Експертиза показала, що кокаїн чистий.</p>
      <p>— Це небезпечно. Якщо хтось знайшов пакет, слід повідомити поліцію. Шукаємо, для якої лабораторії його везли. У пакунках на 83 відсот­ки чистий кокаїн. Таке рідко зустрінеш. Якщо його скуштувати, передозування гарантоване. Вартість кожного — мільйони євро. Є ще пакети по кілька кілограмів. На них якісь позначки. Такі самі виловлювали у США у вересні. Отже, судно затонуло ще тоді. Кокаїн місяць добирався до нас.</p>
      <p>На узбережжі цілодобово працює поліцейський патруль.</p>
    </article>
  </body>
</html>