<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/ue-va-inceta-finantarea-proiectelor-de-petrol-gaz-si-carbune-la-sfarsitul-anului-2021-18588880"/>
    <meta property="og:site_name" content="BusinessMagazin"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="UE va înceta finanţarea proiectelor de petrol, gaz şi cărbune la sfârşitul anului 2021"/>
    <meta property="og:description" content="Uniunea Europeană va înceta finanţarea proiectelor de petrol, gaz şi cărbune la sfârşitul anului 2021, reducând 2 miliarde euro din investiţiile anuale, relatează BBC."/>
  </head>
  <body>
    <article>
      <h1>UE va înceta finanţarea proiectelor de petrol, gaz şi cărbune la sfârşitul anului 2021</h1>
      <address><time datetime="2019-11-15T00:00:00+00:00">15 Nov 2019</time> by <a rel="author" href="https://www.businessmagazin.ro/autor/departamentul-economic" target="_blank">Departamentul Economic</a></address>
      <h3>UE va înceta finanţarea proiectelor de petrol, gaz şi cărbune la sfârşitul anului 2021</h3>
      <p>Uniunea Europeană va înceta finanţarea proiectelor de petrol, gaz şi cărbune la sfârşitul anului 2021, reducând 2 miliarde euro din investiţiile anuale, relatează BBC.</p>
      <p>Banca Europeană de Investiţii (BEI), departamentul de finanţare al UE, va bloca finanţarea pentru majoritatea proiectelor de combustibili fosili.</p>
      <p>Interdicţia va intra în vigoare un an mai târziu decât a fost propusă iniţial.</p>
      <p>Din 2013, BEI a finanţat 13,4 miliarde de euro pentru proiecte de combustibili fosili.</p>
      <p>Anul trecut a finanţat proiecte în valoare de aproximativ 2 miliarde de euro.</p>
      <p>În conformitate cu noua politică, proiectele energetice care solicită finanţare BEI vor trebui să arate că pot produce un kilowat oră de energie cu emisii mai mici de 250 de grame de dioxid de carbon, o acţiune care exclude centralele tradiţionale.</p>
      <p>Proiectele pe gaz sunt încă posibile, dar ar trebui să se bazeze pe ceea ce banca numea „noi tehnologii”, cum ar fi captarea şi stocarea carbonului, combinarea producerii de căldură şi energie sau amestecarea gazelor regenerabile cu gazul natural fosil.</p>
      <p>Andrew McDowell, vicepreşedintele BEI responsabil cu energia, a declarat: „Acesta este un prim pas important şi nu este ultimul pas”.</p>
      <p>Citiţi mai multe pe <a href="http://www.zf.ro/">www.zf.ro</a>.</p>
    </article>
  </body>
</html>