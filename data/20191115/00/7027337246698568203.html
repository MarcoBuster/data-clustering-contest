<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698464/%D8%A7%D8%B3%D8%AA%D8%A7%D9%86%D8%AF%D8%A7%D8%B1%DB%8C-%D8%A7%D9%84%D8%A8%D8%B1%D8%B2-%D9%85%D9%86%D8%A7%D8%A8%D8%B9-%D8%AD%D8%A7%D8%B5%D9%84-%D8%A7%D8%B2-%D8%A7%D8%B5%D9%84%D8%A7%D8%AD-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%A8%D9%87-%D8%AD%D8%B3%D8%A7%D8%A8-18-%D9%85%DB%8C%D9%84%DB%8C%D9%88%D9%86-%D8%AE%D8%A7%D9%86%D9%88%D8%A7%D8%AF%D9%87-%D8%A7%DB%8C%D8%B1%D8%A7%D9%86%DB%8C-%D9%88%D8%A7%D8%B1%DB%8C%D8%B2-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="استانداری البرز: منابع حاصل از اصلاح قیمت بنزین به حساب 18 میلیون خانواده ایرانی واریز می‌شود"/>
    <meta property="og:description" content="سرپرست معاونت سیاسی، امنیتی و اجتماعی استانداری البرز گفت: آرامش مطلوبی در جایگاه‌های عرضه سوخت البرز حاکم است."/>
  </head>
  <body>
    <article>
      <h1>استانداری البرز: منابع حاصل از اصلاح قیمت بنزین به حساب 18 میلیون خانواده ایرانی واریز می‌شود</h1>
      <address><time datetime="2019-11-15T00:00:00+00:00">15 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/24/1037268_991.jpg"/>
      </figure>
      <p>سرپرست معاونت سیاسی، امنیتی و اجتماعی استانداری البرز گفت: آرامش مطلوبی در جایگاه‌های عرضه سوخت البرز حاکم است.</p>
      <p>نورمحمد فردی با بیان اینکه طرح مدیریت مصرف سوخت طرح ملی و مورد تائید سران سه قوه کشور است، گفت: خوشبختانه طی بازدید استاندار محترم و معاونت محترم هماهنگی امور عمرانی استانداری از جایگاه‌های عرضه سوخت آرامش مطلوبی بر استان حاکم بوده و بر اساس تدابیر اندیشیده شده به اندازه کافی سوخت در جایگاه ها موجود است.</p>
      <p>به گزارش ایسنا به نقل از استانداری البرز، فردی گفت: هدف از اجرای این طرح ملی، مدیریت مصرف سوخت و اصلاح قیمت بنزین در راستای حمایت معیشتی از ۱۸ میلیون خانوار ایرانی است که تا ۱۰ روز آینده به حساب آنان واریز می‌شود.</p>
      <p>وی افزود: در این راستا از شهروندان گرامی درخواست می شود ضمن همکاری با مسئولان ذیربط در اجرای صحیح این طرح در استان نسبت به دریافت کارت‌های سوخت خود که پیش از این در پایگاه‌ها اطلاع رسانی استانداری به آگاهی مردم رسیده اقدام نمایند.</p>
    </article>
  </body>
</html>