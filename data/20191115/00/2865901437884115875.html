<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/partizanu-dan-viska-za-pripremu-meca-jeseni-sa-az-alkmarom/342559"/>
    <meta property="og:site_name" content="MozzartSport"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Partizanu dan viška za pripremu meča jeseni sa AZ Alkmarom"/>
    <meta property="og:description" content="Crno-beli narednog petka domaćini Javoru"/>
  </head>
  <body>
    <article>
      <h1>Partizanu dan viška za pripremu meča jeseni sa AZ Alkmarom</h1>
      <h2>Crno-beli narednog petka domaćini Javoru</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>Vratio se Partizan pre pet dana na jednocifren bodovni zaostatak za liderom srpskog prvenstva, i dalje tinja nada u Humskoj kako bi ove sezone moglo da dođe do preokreta, da Parni valjak prestigne Crvenu zvezdu i vrati šampionski trofej u vitrine, međutim, u ovom trenutku plasman u narednu fazu Lige Evrope je prioritet cvih na crno-beloj strani Topčiderksog brda.</p>
      <p>Zato će tim <b>Sava Miloševića</b> na teren već narednog petka, pošto je iz kancelarije Zajednice Superlige stiglo obaveštenje da je uvodni duel 17. kola, sa Javorom, na programu 22. novembra  od 18 časova.</p>
      <p>Razlog što Partizan ne igra u uobičajenom vikend terminu leži u planu <b>Miloševića</b> i njegovoh saradnika da imaju dan više na raspolaganju za pripremu, po svemu sudeći, ključnog gostovanja na međunarodnoj sceni, 28. novembra u Hagu. Tog dana <b>Vladimir Stojković</b> i njegove timske kolege će na megdan AZ Alkmaru u utakmici koja je, iz ugla srpskog predstavnika, označna najvažnijom tokom jesenjeg dela sezone.</p>
      <p>Tabela Grupe L pokazuje da Holanđani imaju četiri boda više, što dalje znači da Partizan samo trijumf ostavlja u trci za plasman, uz priželjkivani poraz AZ-a na Old Trafordu u poslednjem kolu, kad se očekuje da u Beogradu padne nezainteresovana Astana. Jasno je da je za pripremu takvog duela svaki detalj bitan, pa će <b>Savo Milošević</b> imati pet dana, posle meča sa Javorom, da iskuje taktiku za duel u Holandiji.</p>
      <p>Podsetimo, crno-beli su pre mesec i po dana savladali Javor u Ivanjici (2:0), golovima <b>Lazara Markovića</b>.</p>
      <p>
        <b>
          <i>Pogledajte novu epizodu serije Ekipizza...</i>
        </b>
      </p>
      <figure>
        <iframe src="https://www.youtube.com/embed/jddqs1QDb54" width="425" height="349" data-service="Youtube" scrolling="no"/>
      </figure>
      <p><b>FOTO</b>: <i>Star sport</i></p>
    </article>
  </body>
</html>