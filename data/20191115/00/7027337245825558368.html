<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698420/%D9%85%D9%82%D8%A7%D9%85-%D9%85%D8%B9%D8%B8%D9%85-%D8%B1%D9%87%D8%A8%D8%B1%DB%8C-%D8%AC%D9%85%D9%87%D9%88%D8%B1%DB%8C-%D8%A7%D8%B3%D9%84%D8%A7%D9%85%DB%8C-%D8%A8%D9%87-%D9%85%D8%B9%D9%86%D8%A7%DB%8C-%D9%88%D8%A7%D9%82%D8%B9%DB%8C-%D9%85%D8%B9%D8%AA%D9%82%D8%AF-%D8%A8%D9%87-%D9%84%D8%B2%D9%88%D9%85-%D8%A7%D8%AA%D8%AD%D8%A7%D8%AF-%D8%A7%D9%85%D8%AA-%D8%A7%D8%B3%D9%84%D8%A7%D9%85%DB%8C-%D8%A7%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="مقام معظم رهبری: جمهوری اسلامی به معنای واقعی، معتقد به لزوم اتحاد امت اسلامی است"/>
    <meta property="og:description" content="در عید بزرگ میلاد باسعادت پیامبراعظم (صلی‌الله‌علیه‌وآله) و امام صادق (علیه‌السلام) سران قوا، جمعی از مسئولان نظام، سفرای کشور‌های اسلامی و میهمانان شرکت‌کننده در اجلاس بین‌المللی وحدت اسلامی، صبح امروز با حضرت آیت‌الله خامنه‌ای رهبر انقلاب اسلامی دیدار کردند.به گزارش ایسنا، بخش‌هایی از بیانات رهبر انقلاب در این دیدار به شرح زیر است:نامگذاری هفته‌ی وحدت در جمهوری اسلامی یک نامگذاری محض نیست، یک تاکتیک سیاسی هم نیست، [بلکه]یک اعتقاد و ایمان قلبی است. جمهوری اسلامی به معنای واقعی، معتقد به لزوم اتحاد امت اسلامی است.وحدت، مراتبی دارد؛ پایین‌ترین مرتبه‌اش این است که مذاهب و اقوام علیه هم دست به تعرض نزنند؛ مرتبه‌ی بالاتر این است که در مقابل دشمن مشترک، دست به دست هم بدهند؛ از این بالاتر اینکه کشور‌های اسلامی هم‌افزایی کنند؛ و مرحله‌ی بالاتر اینکه همه‌ی دنیای اسلام متحد شوند برای رسیدن به تمدن نوین اسلامی.اگر کشور‌های اسلامی [حتی]پایین‌ترین مراتب وحدت را هم رعایت میکردند، این‌همه مصیبت در دنیای اسلام وجود نداشت. قضیه‌ی فلسطین، امروز بزرگ‌ترین مصیبت دنیای اسلام است.این خبر تکمیل می‌شود."/>
  </head>
  <body>
    <article>
      <h1>مقام معظم رهبری: جمهوری اسلامی به معنای واقعی، معتقد به لزوم اتحاد امت اسلامی است</h1>
      <address><time datetime="2019-11-15T00:00:00+00:00">15 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/24/1037214_259.jpg"/>
      </figure>
      <p>در عید بزرگ میلاد باسعادت پیامبراعظم (صلی‌الله‌علیه‌وآله) و امام صادق (علیه‌السلام) سران قوا، جمعی از مسئولان نظام، سفرای کشور‌های اسلامی و میهمانان شرکت‌کننده در اجلاس بین‌المللی وحدت اسلامی، صبح امروز با حضرت آیت‌الله خامنه‌ای رهبر انقلاب اسلامی دیدار کردند.<br/><br/>به گزارش ایسنا، بخش‌هایی از بیانات رهبر انقلاب در این دیدار به شرح زیر است:<br/><br/>نامگذاری هفته‌ی وحدت در جمهوری اسلامی یک نامگذاری محض نیست، یک تاکتیک سیاسی هم نیست، [بلکه]یک اعتقاد و ایمان قلبی است. جمهوری اسلامی به معنای واقعی، معتقد به لزوم اتحاد امت اسلامی است.<br/><br/>وحدت، مراتبی دارد؛ پایین‌ترین مرتبه‌اش این است که مذاهب و اقوام علیه هم دست به تعرض نزنند؛ مرتبه‌ی بالاتر این است که در مقابل دشمن مشترک، دست به دست هم بدهند؛ از این بالاتر اینکه کشور‌های اسلامی هم‌افزایی کنند؛ و مرحله‌ی بالاتر اینکه همه‌ی دنیای اسلام متحد شوند برای رسیدن به تمدن نوین اسلامی.<br/><br/>اگر کشور‌های اسلامی [حتی]پایین‌ترین مراتب وحدت را هم رعایت میکردند، این‌همه مصیبت در دنیای اسلام وجود نداشت. قضیه‌ی فلسطین، امروز بزرگ‌ترین مصیبت دنیای اسلام است.<br/><br/>این خبر تکمیل می‌شود.</p>
    </article>
  </body>
</html>