<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/emag-estimam-vom-atinge-obiectivul-500-milioane-lei-finalul-zilei-produsele-incluse-campania-black-friday-gasesc-intr-microsite-black-friday-iar-acestea-marcate-special-18589322"/>
    <meta property="og:site_name" content="BusinessMagazin"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="eMag: Estimăm că vom atinge obiectivul de 500 de milioane de lei la finalul zilei. „Produsele incluse în campania Black Friday se găsesc într-un microsite de Black Friday, iar acestea sunt marcate special”"/>
    <meta property="og:description" content="eMag, cel mai mare retailer online de pe piaţa locală, spune că, până la ora 14, a vândut un milion de produse în cadrul campaniei Black Friday, cu o valoare cumulată de 370 de milioane de lei."/>
  </head>
  <body>
    <article>
      <h1>eMag: Estimăm că vom atinge obiectivul de 500 de milioane de lei la finalul zilei. „Produsele incluse în campania Black Friday se găsesc într-un microsite de Black Friday, iar acestea sunt marcate special”</h1>
      <address><time datetime="2019-11-15T00:00:00+00:00">15 Nov 2019</time> by <a rel="author" href="https://www.businessmagazin.ro/autor/alina-elena-vasiliu" target="_blank">Alina-Elena Vasiliu</a></address>
      <h3>eMag: Estimăm că vom atinge obiectivul de 500 de milioane de lei la finalul zilei. „Produsele incluse în campania Black Friday se găsesc într-un microsite de Black Friday, iar acestea sunt marcate special”</h3>
      <p>eMag, cel mai mare retailer online de pe piaţa locală, spune că, până la ora 14, a vândut un milion de produse în cadrul campaniei Black Friday, cu o valoare cumulată de 370 de milioane de lei.</p>
      <p>„Estimăm că vom atinge obiectivul de 500 de milioane de lei la finalul zilei. Vânzările excelente sunt un rezultat al preţurilor foarte bune pe care le-am putut obţine după zece luni de negocieri cu partenerii. Astfel, produsele vândute în promoţia de Black Friday au un preţ cu 15% mai mic decât cel mai mic preţ al competiţiei relevante. Am pregătit şi alte promoţii noi care vor fi afişate în site pe parcursul zilei”, spune Tudor Manea, director general eMag.</p>
      <p>El adaugă şi că produsele incluse în campania Black Friday se găsesc într-un micro-site de Black Friday pe care clienţii intră în momentul în care accesează site-ul sau aplicaţia.</p>
      <p>„Toate produsele din campania de Black Friday sunt marcate special cu textul Black Friday scris într-un chenar cu alb pe fundal roşu şi o bulină”, mai spune Tudor Manea.</p>
      <p> </p>
      <p> </p>
    </article>
  </body>
</html>