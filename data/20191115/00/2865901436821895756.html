<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/siti-zeli-da-pojaca-defanzivu-lesterov-duo-na-meti/342565"/>
    <meta property="og:site_name" content="MozzartSport"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Siti želi da pojača defanzivu, Lesterov duo na meti"/>
    <meta property="og:description" content="Ideja Građana su Džoni Evans i Kaglar Sojundžu"/>
  </head>
  <body>
    <article>
      <h1>Siti želi da pojača defanzivu, Lesterov duo na meti</h1>
      <h2>Ideja Građana su Džoni Evans i Kaglar Sojundžu</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>
        <b>Mančester Siti ove sezone ne igra na očekivanom nivou, a želja Pepa Gvardiole je da između ostalog pojača konkurenciju na poziciji defanzivaca. Lesterov duo Džoni Evans i Čaglar Sojundžu su među brojnim opcijama koje razmatra Siti, piše Skaj Sports.</b>
      </p>
      <p>Ovaj duo je do sada bio odličan na impresivnom startu ekipe <b>Brendana Rodžersa</b>, a oni su između ostalog zaslužni što Lester trenutno drži drugu poziciju na tabeli Premijer lige posle 12 utakmica.</p>
      <p>Siti je četvrti i ima bod manje od Lestera i devet manje od lidera Liverpula. Do toga je dovelo i to što je Siti imao problema sa povredama štopera, a prethodnog leta nije doveo zamenu za <b>Vensana Kompanija</b>.</p>
      <p>Gvardiola je letos želeo <b>Harija Megvajera </b>iz Lestera, ali je on otišao u Junajted, a sada Siti gleda momke koji su iskočili u dosadašnjim dobrim igrama Lestera.</p>
      <p>Siti je želeo da dovede <b>Evansa </b>na leto 2017. godine, ali su tada brojne ponude odbijene, pa je on završio u Lesteru kada je Gvardiola doveo <b>Laporta</b>. <b>Evans </b>je od tada odigrao 42 utakmice za Lisice i počeo je svih 12 utakmica za Lester u Premijer ligi ove sezone zajedno sa <b>Sojundžuom </b>koji je ove sezone eksplodirao.</p>
      <p>Videćemo da li će Građani ove zime pazariti štopera, a podsećamo vas i da je Siti bacio oko na <b>Džejdona Sanča</b>, ali on je trenutno najbliži prelasku u Liverpul i to za velikih 140.000.000. Ipak je za Siti možda i primarno da pojača defanzivu. I zato potraga za štoperom - traje.</p>
      <p>A <b>Evans </b>i <b>Sojundžu </b>su na listi zanimljivih kandidata...</p>
      <figure>
        <img src="https://mozzartsport.com/upload/CKEditor/15.11.2019./12.Milan%20Pavkov%2C%20FK%20Borac%201080x1080.jpg"/>
      </figure>
    </article>
  </body>
</html>