<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698452/%D8%A8%D8%B1%D9%81-%D9%88-%DA%A9%D9%88%D9%84%D8%A7%DA%A9-%D8%A7%D9%84%D8%A8%D8%B1%D8%B2-%D8%B1%D8%A7-%D9%81%D8%B1%D8%A7-%D9%85%DB%8C%E2%80%8C%DA%AF%DB%8C%D8%B1%D8%AF-%D9%BE%DB%8C%D8%B4%E2%80%8C%D8%A8%DB%8C%D9%86%DB%8C-%DA%A9%D8%A7%D9%87%D8%B4-10-%D8%AF%D8%B1%D8%AC%D9%87%E2%80%8C%D8%A7%DB%8C-%D8%AF%D9%85%D8%A7"/>
    <meta property="og:site_name" content="عصر ايران"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="برف و کولاک البرز را فرا می‌گیرد/ پیش‌بینی کاهش 10 درجه‌ای دما"/>
    <meta property="og:description" content="مدیرکل مدیریت بحران البرز از ورود یک سامانه بارشی به استان خبر داد و گفت: این سامانه تا روز سه‌شنبه در استان فعال خواهد بود و باعث بارش برف و در ارتفاعات منجر به کولاک خواهد شد."/>
  </head>
  <body>
    <article>
      <h1>برف و کولاک البرز را فرا می‌گیرد/ پیش‌بینی کاهش 10 درجه‌ای دما</h1>
      <address><time datetime="2019-11-15T00:00:00+00:00">15 Nov 2019</time> by <a rel="author">عصر ايران</a></address>
      <p>مدیرکل مدیریت بحران البرز از ورود یک سامانه بارشی به استان خبر داد و گفت: این سامانه تا روز سه‌شنبه در استان فعال خواهد بود و باعث بارش برف و در ارتفاعات منجر به کولاک خواهد شد.</p>
      <p>محمدرضا فلاح‌نژاد در گفت و گو با ایسنا با اشاره به هشدارهای سازمان هواشناسی در خصوص ورود یک سامانه بارشی به استان گفت: این سامانه که از امروز جمعه ۲۴ آبان وارد استان شده است تا روز سه‌شنبه ۲۸ آبان موجب وزش باد شدید و لحظه‌ای، رگبار و رعد و برق، احتمال تگرگ، برخی ساعات بارش برف و در ارتفاعات کولاک برف خواهد شد.</p>
      <p>فلاح‌نژادافزود: در پی فعالیت این سامانه، کاهش شدید دما بین شش تا ۱۰ درجه سانتیگراد پیش‌بینی می‌شود؛ بنابراین با توجه به اثر قابل ملاحظه دما و بارش‌های رگباری، آبگرفتگی معابر شهری و سیلابی شدن رودخانه‌ها و مسیل‌های فصلی و همچنین بارش برف و کولاک در ارتفاعات، کاهش دید افقی، لغزنده شدن جاده‌های کوهستانی، ریزش سنگ و رانش کوه، از فرمانداران و روسای ستاد مدیریت بحران شهرستان‌های استان درخواست می‌شود ضمن حفظ آمادگی، نسبت به اتخاذ تدابیر و تمهیدات لازم دستور فرمایند.</p>
      <p>وی از مسئولان و دستگاه‌های مختلف موارد زیر را درخواست کرد:</p>
      <p>حضور فرمانداران در شهرستان و حفظ آمادگی اعضا ستاد مدیریت بحران شهرستان به منظور مقابله با جاری شدن سیل در رودخانه ها و مسیل‌های فصلی و حوادث ناشی از وزش باد شدید، رعد و برق، ریزش سنگ، رانش کوه و یا هرگونه حاده احتمالی</p>
      <p>ایجاد هماهنگی بین نیروهای انتظامی، دستگاه‌های امدادی، ایمنی، خدماتی و نیروهای مردمی</p>
      <p>انجام اقدامات بازدارنده و بلادرنگ از جمله صدور پیش آگاهی از طریق رسانه های محلی و مسئولین محلی برای ساکنین مناطق تحت تأثیر شهری و روستایی به خصوص کشاورزان، دامداران، عشایر و حاشیه‌نشینان رودخانه‌ها</p>
      <p>تأکید بر عدم تردد از محل های پرخطر، اسکان، چادرزدن و توقف در بستر و حریم رودخانه ها، مکان های مرتفع، تپه ها، زیر درختان ، سیم هوایی برق لوله‌های فلزی و پهنه های آبی و همچنین خودداری از چرای دام در مراتغ و دامنه کوه‌ها</p>
      <p>تاکید بر خودداری از سفرهای غیرضروری در جاده‌های کوهستانی و دامنه‌های پرشیب به دلیل احتمال ریزش سنگ</p>
      <p>پیش‌بینی مکان‌های امن جهت اسکان موقت</p>
      <p>حفظ آمادگی مراکز درمانی و پایگاه‌های امدادی</p>
      <p>حفظ آمادگی شرکت‌های خدماتی</p>
      <p>حضور شهرداران در محل کار و حفظ آمادگی ستاد مدیریت بحران شهرداری ها</p>
      <p>گزارش وضعیت جوی به اداره کل مدیریت بحران</p>
      <p>حضور بخشداران در بخش محل خدمت</p>
    </article>
  </body>
</html>