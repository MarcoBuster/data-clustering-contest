<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698448/%DA%A9%D8%B4%D9%81-226-%D9%82%D8%A8%D8%B6%D9%87-%D8%B3%D9%84%D8%A7%D8%AD-%D8%BA%DB%8C%D8%B1%D9%85%D8%AC%D8%A7%D8%B2-%D8%AF%D8%B1-%D8%AE%D9%88%D8%B2%D8%B3%D8%AA%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="کشف 226 قبضه سلاح غیرمجاز در خوزستان"/>
    <meta property="og:description" content=" فرمانده انتظامی خوزستان گفت: ۲۲۶ قبضه سلاح غیرمجاز در پنج روز گذشته در خوزستان کشف و ضبط و ۱۶۹ عامل تیراندازی در این استان دستگیر شدند."/>
  </head>
  <body>
    <article>
      <h1>کشف 226 قبضه سلاح غیرمجاز در خوزستان</h1>
      <address><time datetime="2019-11-15T00:00:00+00:00">15 Nov 2019</time> by <a rel="author">عصر ايران</a></address>
      <p> فرمانده انتظامی خوزستان گفت: ۲۲۶ قبضه سلاح غیرمجاز در پنج روز گذشته در خوزستان کشف و ضبط و ۱۶۹ عامل تیراندازی در این استان دستگیر شدند.</p>
      <p>به گزارش ایرنا به نقل از پایگاه خبری پلیس سردار حیدر عباس زاده در خصوص مبارزه بی امان با دارندگان سلاح غیر مجاز، عاملان خرید و فروش سلاح و مهمات غیر مجاز و عاملان تیراندازی ها، بیان کرد: در راستای ارتقای امنیت عمومی خوزستان، دستور عملیاتی طرح جمع‌آوری سلاح و مهمات غیرمجاز با برنامه ریزی مناسب و ارایه راهکارهای اجرایی، به پلیس امنیت عمومی استان ابلاغ شد.</p>
      <p>وی افزود: پلیس امنیت عمومی با همکاری سایر یگان ها و پلیسهای تخصصی و تلاش مستمر در خوزستان در پنج روز گذشته با هماهنگی قضایی در چند عملیات ۲۲۶ نفر از عاملان تیراندازی ها و دارندگان سلاح غیر مجاز را شناسایی و دستگیر کرد.</p>
      <p>فرمانده انتظامی خوزستان ادامه داد: در بازرسی از مخفیگاه متهمان تعداد ۲۴ قبضه سلاح جنگی، ۲۰۲ قبضه سلاح شکاری و در مجموع ۲۲۶ قبضه سلاح غیرمجاز به همراه ۲ هزار و ۲۵۲ عدد انواع فشنگ کشف و ضبط شد.</p>
      <p>وی با بیان اینکه متهمان به مراجع قضایی معرفی شدند گفت: نیروی انتظامی خوزستان مصمم است در مقابله با خرید و فروش سلاح، دارندگان سلاح های غیر مجاز و عاملان تیراندازی برخورد جدی داشته تا محیط را برای متخلفان ناامن و برای آحاد مردم آرامش در پی داشته باشد.</p>
    </article>
  </body>
</html>