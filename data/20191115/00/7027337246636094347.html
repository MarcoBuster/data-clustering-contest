<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698470/%D9%85%D8%B3%D9%85%D9%88%D9%85%DB%8C%D8%AA-3-%D9%86%D9%81%D8%B1-%D8%A7%D8%B2-%D8%A7%D8%B9%D8%B6%D8%A7%DB%8C-%DB%8C%DA%A9-%D8%AE%D8%A7%D9%86%D9%88%D8%A7%D8%AF%D9%87-%D8%A8%D8%B1-%D8%A7%D8%AB%D8%B1-%DA%AF%D8%A7%D8%B2"/>
    <meta property="og:site_name" content="عصر ايران"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="مسمومیت 3 نفر از اعضای یک خانواده بر اثر گاز"/>
    <meta property="og:description" content="حادثه گاز گرفتگی منزل مسکونی در نازی آباد منجر به مسومیت اعضای یک خانواده ۳ نفره شد."/>
  </head>
  <body>
    <article>
      <h1>مسمومیت 3 نفر از اعضای یک خانواده بر اثر گاز</h1>
      <address><time datetime="2019-11-15T00:00:00+00:00">15 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/24/1037337_932.jpg"/>
      </figure>
      <p>حادثه گاز گرفتگی منزل مسکونی در نازی آباد منجر به مسومیت اعضای یک خانواده ۳ نفره شد.</p>
      <p>سخنگوی سازمان آتش نشانی و خدمات ایمنی شهرداری تهران عصر جمعه درباره جزییات این حادثه به ایرنا گفت: ساعت ۱۳:۱۱ امروز حادثه گازگرفتگی منزل مسکونی در نازی آباد؛ خیابان بوعلی شمالی به سامانه ۱۲۵ اعلام که در مدت ۳ دقیقه ماموران آتش نشانی ایستگاه ۹۵ به محل حادثه اعزام شدند.</p>
      <p>سید جلال ملکی افزود: در یک ساختمان ۴ طبقه تک واحدی در طبقه اول واحدی ۵۰ متری حادثه گاز گرفتگی روی داده بود و اعضای خانواده ۳ نفره در وضعیت نامناسبی قرار داشتند.</p>
      <p>وی ادامه داد: پدر ۴۲ ساله به همراه مادر ۳۷ ساله و یک کودک بلافاصله در اختیار تکنسین های اورژانس در محل قرار گرفتند.</p>
      <p>ملکی علت این حادثه را نقص در دودکش بخاری منزل مسکونی اعلام کرد و به شهروندان توصیه کرد که در فصل سرما از وسایل گرمایشی مناسب استفاده کنند و همچنین از دودکش های استاندارد برای بخاری های گاز سوز استفاده کنند.</p>
    </article>
  </body>
</html>