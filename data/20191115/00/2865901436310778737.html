<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/mitrovic-mi-smo-skromna-ekipa-sa-velikim-srcem-nisam-bio-optimistican/342580"/>
    <meta property="og:site_name" content="MozzartSport"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Mitrović: Mi smo skromna ekipa sa velikim srcem, nisam bio optimističan"/>
    <meta property="og:description" content="Trener Asvela zadovoljan nakon pobede protiv Crvene zvezde"/>
  </head>
  <body>
    <article>
      <h1>Mitrović: Mi smo skromna ekipa sa velikim srcem, nisam bio optimističan</h1>
      <h2>Trener Asvela zadovoljan nakon pobede protiv Crvene zvezde</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>Dramatično je bilo večeras na Novom Beogradu. Iako utakmica između Zvezde i Asvela nije plenila kvalitetom, na kraju je donela velika uzbuđenja iz kojih je Asvel nakon dodatnih pet minuta košarke odneo vrednu pobedu iz glavnog grada Srbije.</p>
      <p>Trener gostiju <b>Zvezdan</b> <b>Mitrović</b> bio je izuzetno zadovoljan posle utakmice.<br/><b>"Prvo sam čestitao svojim momcima na jednoj teškoj utakmici. Crvena zvezda je promašila neka bacanja u produžetku, ali mi smo se borili i zaslužili smo pobedu. Pred utakmicu, polovina tima je došla iz Amerike, polovina iz Francuske i bio sam pesimista. Malo je čudno i ludo, ali sam srećan i želim da se zahvalim na fer-pleju, kao i navijačima i sjajnoj atmosferi večeras u Beogradu"</b>, rekao je <b>Mitrović</b>.</p>
      <p>Opšti je utisak da je utakmica u Areni bila ispod proseka Evrolige, ali da je na kraju ipak donela određena uzbuđenja u završnici.<br/><b>"Sve je teško u Evroligi. Mi smo skromna ekipa sa velikim srcem. Po kvalitetu i gledljivosti je utakmica bila ružna, mi smo možda igrali i bez pritiska. Nismo ekipa 'domaćica', ako imamo šanse da dobijemo utakmicu, dobićemo. Jedina statististička kategorija u kojoj nismo na vrhu je broj izgubljenih lopti, u ostalim smo na samom dnu. Danas smo krenuli sa deset izgubljenih lopti, tako da je sve to kombinovano možda kreiralo određenu negledljivost</b>", podvukao je trener Asvela.</p>
      <p>Šaljivo se osvrnuo i na ubedljiv poraz svog tima Nemačkoj protiv Bajerna.<br/><b>"Šutirali su trojke 10/10, a mi smo promašivali zicere. Stariji je kolega od mene nekih 15 dana, pa me je kaznio"</b>, u šali je rekao <b>Mitrović</b>.</p>
      <p>Asvel se odlučio da brani poslednji napad u regularnom delu utakmice, a <b>Mitrović</b> kaže da se tako dogovorio s igračima i procenio da je tako najbolje.<br/><b>"Mi smo najbolja defanzivna ekipa, tako da je takav bio osećaj"</b>, zaključio je <b>Zvezdan</b> <b>Mitrović</b>.</p>
      <figure>
        <img src="https://mozzartsport.com/upload/CKEditor/15.11.2019./3.%20Danilovic%CC%81%201080x1080.jpg"/>
      </figure>
      <p>
        <b>Piše: </b>
        <i>Srđan TODOROVIĆ</i>
        <br/>
        <b>Foto: </b>
        <i>Star Sport</i>
      </p>
    </article>
  </body>
</html>