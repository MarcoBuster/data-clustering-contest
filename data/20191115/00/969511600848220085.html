<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/antibiotice-iasi-vanzari-de-242-mil-lei-la-9-luni-si-profit-net-de-21-5-mil-lei-in-crestere-cu-2-18588281"/>
    <meta property="og:site_name" content="BusinessMagazin"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Antibiotice Iaşi, vânzări de 242 mil.lei la 9 luni şi profit net de 21,5 mil.lei, în creştere cu 2%"/>
    <meta property="og:description" content="Antibiotice Iaşi, unul dintre cei mai importanţi jucători din industria farmaceutică locală şi principalul producător al substanţei active nistatină la nivel global, a încheiat primele nouă luni cu..."/>
  </head>
  <body>
    <article>
      <h1>Antibiotice Iaşi, vânzări de 242 mil.lei la 9 luni şi profit net de 21,5 mil.lei, în creştere cu 2%</h1>
      <address><time datetime="2019-11-15T00:00:00+00:00">15 Nov 2019</time> by <a rel="author" href="https://www.businessmagazin.ro/autor/roxana-rosu" target="_blank">Roxana Rosu</a></address>
      <h3>Antibiotice Iaşi, vânzări de 242 mil.lei la 9 luni şi profit net de 21,5 mil.lei, în creştere cu 2%</h3>
      <p>Antibiotice Iaşi, unul dintre cei mai importanţi jucători din industria farmaceutică locală şi principalul producător al substanţei active nistatină la nivel global, a încheiat primele nouă luni cu venituri din vânzări de 242 milioane lei, nivel comparabil cu cel din 2018, şi un profit net de 21,5 milioane lei, cu circa 2% peste perioada similar de anul trecut, arată datele publicate vineri la BVB.</p>
      <p>Antibiotice Iaşi,  unul dintre cei mai importanţi jucători din industria farmaceutică locală şi principalul producător al substanţei active nistatină la nivel global, a încheiat primele nouă luni cu venituri din vânzări de 242 milioane lei, nivel comparabil cu cel din 2018, şi un profit net de 21,5 milioane lei, cu circa 2% peste perioada similar de anul trecut, arată datele publicate vineri la BVB.</p>
      <p>”În perioada analizată valoarea taxei clawback a crescut cu 17% faţă de primele 9 luni ale anului 2018, afectând profitul companiei”, se menţionează în raport.</p>
      <p>Profitul din exploatare a înregistrat o valoare de 27,58 milioane lei, mai mare cu 11% faţă de primele nouă luni din 2018.</p>
      <p>Vânzările din străinătate s-au ridicat la 97 milioane lei, în creştere cu 8,6% faţă de bugetul planificat.</p>
      <p>Antibiotice a majorat cu 14% vânzările de nistatită pe piaţa americană şi cu 50% a celor de ampicilină şi nafcilină.</p>
      <p>Producătorul român are o reţea de reprezentanţe comerciale în Republica Moldova, Vietnam, Ucraina şi Serbia (Office), aproximativ 50% din valoarea exportului de produse finite realizându-se în aceste teritorii. În perioada ianuarie-septembrie, vânzările pe aceste patru pieţe au înregistrat o creştere cu 32% comparativ cu aceeaşi perioadă din anul 2018.</p>
      <p>Potrivit companiei de cercetare Cegedim, Antibiotice ocupă locul 19 în piaţa pharma, din punct de vedere al vânzărilor în perioada octombrie 2018 – septembrie 2019, cu un total de 337 milioane lei.  DIn punct de vedere al volumului de unităţi vândute, producătorul de la Iaşi ocupă locul 5 în piaţă, cu 31 milioane unităţi, în creştere cu 5%. </p>
      <p>Compania controlată de stat are o capitalizare de 334 milioane lei la BVB, iar acţiunile sâau apreciat de la începutul anului cu 2,46%, după tranzacţii de 14 milioane lei. </p>
    </article>
  </body>
</html>