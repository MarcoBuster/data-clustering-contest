<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ecotown.com.ua/news/Ukrayinets-planuye-za-tyzhden-obletity-navkolo-svitu-na-planeri-z-sonyachnymy-panelyamy-/"/>
    <meta property="og:site_name" content="Eco Town"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Українець планує за тиждень облетіти навколо світу на планері з сонячними панелями"/>
    <meta property="og:description" content="Мандрівник Федір Конюхов планує здійснити безпосадковий переліт навколо Землі на літаку-планері з сонячними панелями."/>
  </head>
  <body>
    <article>
      <h1>Українець планує за тиждень облетіти навколо світу на планері з сонячними панелями</h1>
      <address><time datetime="2019-11-15T00:00:00+00:00">15 Nov 2019</time> by <a rel="author">Наталя Яковлєва</a></address>
      <p>Мандрівник Федір Конюхов планує здійснити безпосадковий переліт навколо Землі на літаку-планері з сонячними панелями.</p>
      <p>Проект "Альбатрос" мають намір реалізувати 2020 або 2021 року, передає <a href="https://ukr.segodnya.ua/ukraine/vyhodec-iz-ukrainy-gotovit-krugosvetnyy-perelet-na-planere-na-solnechnyh-batareyah-1360230.html">Сегодня.ua</a>.</p>
      <p>Наразі команда працює над створенням літака, здатного здійснити політ навколо світу без зупинок і без підзарядки за сім діб. Розмах крил планера становитиме 44 метри. Планується, що на апараті будуть встановлені сонячні панелі, електроенергія яких дозволить Федору Конюхову долати необхідні відстані у світлий час доби, вночі літак ширятиме як планер.</p>
      <p>На початку липня Федір Конюхов на літаку, що працює на сонячній енергії, здійснив експериментальний переліт з Москви до Криму. Тоді екіпаж за два світлових дні подолав 1700 км.</p>
      <figure>
        <img src="https://ecotown.com.ua/upload/resize_cache/main/090/640_9000_1/520428370058452.png"/>
      </figure>
      <p>Швейцарський літак на сонячних панелях Solar Impulse 2 здійснив навколосвітню подорож за 500 днів, зробивши 19 зупинок.</p>
      <figure>
        <img src="https://ecotown.com.ua/upload/main/7b4/59160217.jpg"/>
      </figure>
      <p>Федір Конюхов народився 12 грудня 1951 року в село Чкалове Приазовського району Запорізької області України - мандрівник, письменник, художник, священик Української православної церкви (Московського патріархату).</p>
      <p>Закінчив ПТУ No15 Бобруйська, Одеське морехідне училище, Ленінградське арктичне училище і Санкт-Петербурзьку духовну семінарію.</p>
      <p>Самотужки здійснив п'ять навколосвітніх плавань, 17 разів перетнув Атлантику, причому один раз на весловому човні. Перший виходець із України, який побував на всіх семи вершинах: Ельбрус, Еверест, Аконкагуа, Кіліманджаро, масив Мінсон, піки Косцюшко і Мак-Кінлі, а також на Південному і Північному полюсах. Крім того, він кілька разів облетів планету на повітряній кулі. Володар премії "Кришталевий компас". Федір Конюхов встановив світові рекорди Гіннеса.</p>
      <p>У віці 65 років встановив свій дев'ятий світовий рекорд. Зараз Федір Конюхов має намір побити рекорд по дальності перельоту на повітряній кулі з об'ємом 10 тис. кубометрів.</p>
    </article>
  </body>
</html>