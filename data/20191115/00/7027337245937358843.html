<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698396/%D9%88%D8%A7%DA%A9%D9%86%D8%B4-%D9%85%D8%B3%D8%B9%D9%88%D8%AF-%D8%B4%D8%AC%D8%A7%D8%B9%DB%8C-%D8%A8%D9%87-%D8%A7%D8%AA%D9%81%D8%A7%D9%82%D8%A7%D8%AA-%D8%A8%D8%A7%D8%B2%DB%8C-%D8%A7%DB%8C%D8%B1%D8%A7%D9%86-%D8%A8%D8%A7-%D8%B9%D8%B1%D8%A7%D9%82"/>
    <meta property="og:site_name" content="عصر ايران"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="واکنش مسعود شجاعی به اتفاقات بازی ایران با عراق"/>
    <meta property="og:description" content="کاپیتان تیم ملی ایران به دلیل شکست از تیم عراق و اخراجش از زمین مسابقه معذرت‌خواهی کرد."/>
  </head>
  <body>
    <article>
      <h1>واکنش مسعود شجاعی به اتفاقات بازی ایران با عراق</h1>
      <address><time datetime="2019-11-15T00:00:00+00:00">15 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/24/1037183_706.jpg"/>
      </figure>
      <p>کاپیتان تیم ملی ایران به دلیل شکست از تیم عراق و اخراجش از زمین مسابقه معذرت‌خواهی کرد.</p>
      <p>به گزارش خبرگزاری فارس از تبریز، تیم ملی ایران در چهارمین بازی خود در مقدماتی جام جهانی 2022 قطر در برابر عراق با نتیجه 2 بر یک مغلوب شد.</p>
      <p>در این بازی مسعود شجاعی کاپیتان تیم ملی ایران و تراکتور از ابتدا در ترکیب تیم ملی ایران حضور داشته و در دقیقه 81 با دریافت دومین کارت زرد خود از زمین مسابقه اخراج گردید.</p>
      <p>شجاعی بعد از این بازی با انتشار پستی در فضای مجازی نسبت به اتفاقات بازی ایران با عراق عذرخواهی کرده است که متن کامل آن به شرح زیر است:</p>
      <p>همیشه در این سال‌ها که پیراهن تیم ملی را بر تن کردم نهایت تلاشم را انجام دادم که با تمام وجود برای تیم ملی بازی کنم که منجر به موفقیت تیم ملی شود و باعث سربلندی شما، مردم شریف ایران و غرور خانواده و دوستانم شوم، خیلی دوست داشتم بعد از بازی پیام‌آور شادی باشم و تبریک بگویم.</p>
      <p>بعد از آن اتفاق تلخ حرفی ندارم جز شرمندگى و اینکه از حضور شما هموطنان بزرگوار، هواداران، خانواده و دوستانم عذر‌خواهی کنم چون به خوبى می‌دانم که موفقیت و بردهاى تیم ملى چقدر در زندگى روزمره شما تاثیر گذار هست. قوی می‌مانم و تلاشم را می‌کنم که باز هم باعث افتخارتان باشم.</p>
    </article>
  </body>
</html>