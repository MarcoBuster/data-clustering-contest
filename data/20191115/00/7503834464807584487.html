<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pu.nl/artikelen/feature/black-friday-deals-xbox-one/"/>
    <meta property="og:site_name" content="Power Unlimited"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Black Friday-deals: Xbox One "/>
    <meta property="og:description" content="Black Friday 2019 komt eraan: dé dag om op zoek te gaan naar goede deals voor games en hardware. Microsoft doet natuurlijk ook mee met de Xbox One , met onder andere goedkope Xbox One-games en -consoles. In dit artikel vind je in aanloop naar 29 november de beste Black Friday-deals voor Xbox One."/>
  </head>
  <body>
    <article>
      <h1>Black Friday-deals: Xbox One </h1>
      <address><time datetime="2019-11-15T00:00:00+00:00">15 Nov 2019</time> by <a rel="author">Redactie</a></address>
      <p>
        <b>Black Friday 2019 komt eraan: dé dag om op zoek te gaan naar goede deals voor games en hardware. Microsoft doet natuurlijk ook mee met de Xbox One , met onder andere goedkope Xbox One-games en -consoles. In dit artikel vind je in aanloop naar 29 november de beste Black Friday-deals voor Xbox One.</b>
      </p>
      <h3>   <br/>Wat is Black Friday?</h3>
      <p>Black Friday is de dag na Thanksgiving, een zeer populaire Amerikaanse feestdag. Op Black Friday hebben Amerikanen over het algemeen vrij en spelen winkeliers hierop in door producten in de aanbieding te doen. De dag staat bekend als hét moment om aankopen te doen vanwege de gigantische kortingen en goede deals in alle productcategorieën. In de laatste paar jaren is Black Friday overgewaaid naar Nederland en kun je ook hier onder andere games en hardware voor zeer lage prijzen krijgen.</p>
      <p>Black Friday vindt plaats op vrijdag 29 november, maar sommige aanbiedingen gelden langer. Houdt daarom dit artikel in de gaten voor de laatste Xbox One-deals.</p>
      <figure>
        <img src="https://cdn2.pu.nl/media/niels/dims_(12).jpg"/>
      </figure>
      <p>   </p>
      <h3>Xbox One hardware deals op Black Friday</h3>
      <p>Nu Microsoft heeft aangekondigd dat de volgende Xbox, Project Scarlett, eind volgend jaar verschijnt, weten we dat het tijdperk van de Xbox One ten einde komt. Dat betekent ook dat de console goedkoper wordt dan ooit en Black Friday een ideaal moment is om in te stappen. Op dit moment wordt de goedkoopste versie van de Xbox One, de One S met 500 GB opslaggeheugen, verkocht voor ronde de 260 euro. Verwacht wordt daarom dat deze uitvoering onder de 200 euro zakt. Ook zal de 1TB-versie, die op Black Friday vaak wordt aangeboden in een bundel, flink in prijs zakken.</p>
      <p>Naast de One S verkoopt Microsoft de Xbox One X. Sinds lancering is deze prijs gezakt tot zo’n 450 euro en op Black Friday wordt verwacht dat de console onder de 400 euro duikt. De Xbox One X is de tegenhanger van de PlayStation 4 Pro en de krachtigste console van dit moment. De One X speelt games in 4K en in sommige gevallen op hogere framerates af, dus voor bezitters van 4K-televisies is het een uitstekende optie.</p>
      <p>Andere Xbox One-hardware gaat ook in de aanbieding. Denk aan de reguliere controller en de Xbox Elite-controller. Van dit laatste model is recent een nieuw model uitgebracht, de Elite Controller V2, die wellicht ook voor iets goedkoper te vinden zal zijn. Aannemelijker is echter dat het originele model voor nog goedkoper te vinden is op Black Friday.</p>
      <figure>
        <img src="https://cdn2.pu.nl/media/niels/dims_(13).jpg"/>
      </figure>
      <p>   </p>
      <h3>Xbox One game deals op Black Friday</h3>
      <p>Uiteraard doen verschillende winkels ook Xbox One-games in de aanbieding op Black Friday. Denk aan nieuwe topgames als: Metro Exodus, Sekiro: Shadows Die Twice, Resident Evil 2, Days Gone, The Division 2, Fifa 20, Borderlands 3, Gears 5 en Call of Duty: Modern Warfare. Oudere games worden uiteraard nog goedkoper, zoals Red Dead Redemption 2, Forza Horizon 4, Sea of Thieves, GTA 5, The Witcher 3 en andere topgames.</p>
      <p>Naast games doen winkels vermoedelijk ook verschillende Xbox-abonnementen in de aanbieding. Zo kost twaalf maanden Xbox Live Gold momenteel zo’n 59,99 euro en gaat daar op Black Friday wat van af. Ook Xbox Game Pass, Microsofts Netflix-achtige dienst, is vermoedelijk voor goedkoper te krijgen. Regelmatig biedt Microsoft de eerste maand voor één euro aan, dus een vergelijkbare aanbieding wordt verwacht op Black Friday.</p>
      <p>Tot slot houdt Microsoft waarschijnlijk een uitverkoop op Xbox Live met talloze goedkope Xbox One en Xbox 360-games. Houd onderstaand overzicht in de gaten voor de aanbiedingen.</p>
      <figure>
        <img src="https://cdn2.pu.nl/media/niels/forza-horizon-4-screenshot-2018.09.18-20.02.42.11-100773953-large.3x2_(1).jpg"/>
      </figure>
      <p> </p>
      <h3>De beste Xbox One Black Friday deals op een rij</h3>
      <p>
        <i>Onderstaand overzicht wordt geüpdatet zodra er meer deals bekend zijn of komen te vervallen.</i>
      </p>
      <p> </p>
      <h3>Xbox One-consoles en bundels</h3>
      <p>
        <b> </b>
      </p>
      <h3>Xbox One-games</h3>
      <p>
        <b> </b>
      </p>
      <h3>Xbox Live</h3>
      <p>
        <b> </b>
      </p>
    </article>
  </body>
</html>