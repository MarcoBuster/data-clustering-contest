<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/15/novyna/polityka/mzs-pryvitaly-onovlenu-rezolyucziyu-oon-po-krymu"/>
    <meta property="og:site_name" content="Слово і Діло"/>
    <meta property="article:published_time" content="2019-11-15T00:40:24+00:00"/>
    <meta property="og:title" content="У МЗС привітали оновлену резолюцію ООН щодо Криму"/>
    <meta property="og:description" content="Українські дипломати відзначають, що цей документ є важливим елементом політики деокупації тимчасово окупованих територій України."/>
  </head>
  <body>
    <article>
      <h1>У МЗС привітали оновлену резолюцію ООН щодо Криму</h1>
      <address>
        <time datetime="2019-11-15T00:40:24+00:00">15 Nov 2019, 00:40</time>
      </address>
      <p><b>МЗС привітало ухвалення третім комітетом сесії Генеральної Асамблеї ООН <a href="https://www.slovoidilo.ua/2019/11/14/novyna/polityka/henasambleya-oon-sxvalyla-onovlenu-rezolyucziyu-shhodo-krymu">оновленої і посиленої резолюції</a> «Ситуація з правами людини в Автономній Республіці Крим та м.Севастополі, Україна»</b>.</p>
      <p>Про це повідомляє пресслужба МЗС України.</p>
      <related>
        <a href="https://www.slovoidilo.ua/2019/11/12/pogljad/bezpeka/pozov-proty-rf-oon-znachyt-ukrayiny-peremoha-haazi"/>
      </related>
      <p>Українські дипломати відзначають, що цей документ є важливим елементом політики деокупації тимчасово окупованих територій України.</p>
      <p>«<i>Проект резолюції має на меті припинити порушення державою-окупантом прав людини на півострові, протидіяти спробам легітимізувати окупацію і анексію АР Крим та м.Севастополя, а також консолідувати позицію міжнародної спільноти щодо незмінності статусу Криму як невід'ємної складової частини України</i>», - йдеться в повідомленні.</p>
      <p>Відзначається, що потужним сигналом стала фіксація в резолюції факту здійсненням Росією політики, яка націлена на примусову зміну складу населення півострову, включаючи також переслідування окремих категорій кримчан.</p>
      <p>Документ також нагадує, що, згідно з резолюцією ГА ООН «Про визначення агресії» (1974), ніякі територіальні надбання або особлива вигода, отримані в результаті агресії, не є і не можуть бути визнані законними.</p>
      <p>«<i>Підтримуємо заклик резолюції до Росії забезпечити належний і безперешкодний доступ міжнародних моніторингових місій і неурядових правозахисних організацій до окупованого півострову, підкреслюючи, що їхня присутність і дотримання державою-окупантом міжнародного права прав людини і міжнародного гуманітарного права має надважливе значення для недопущення подальшого погіршення ситуації</i>», - йдеться в заяві.</p>
      <p>Нагадаємо, третій комітет Генеральної асамблеї Організації Об'єднаних Націй (ГА ​​ООН) в четвер, 14 листопада, <a href="https://www.slovoidilo.ua/2019/11/14/novyna/polityka/henasambleya-oon-sxvalyla-onovlenu-rezolyucziyu-shhodo-krymu">підтримав проект оновленої резолюції щодо Криму</a>. Проект резолюції підтримали 67 країн, ще 23 висловилися проти документа.</p>
      <p>Також відзначимо, <a href="https://www.slovoidilo.ua/2019/11/14/novyna/suspilstvo/oon-nazvala-konflikt-donbasi-najstarshym">ООН назвала конфлікт на Донбасі «старим»</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/12/pogljad/bezpeka/pozov-proty-rf-oon-znachyt-ukrayiny-peremoha-haazi"/>
        <a href="https://www.slovoidilo.ua/2019/11/11/novyna/polityka/oon-rozhlyane-proyekty-2-rezolyuczij-shhodo-rosijskoyi-okupacziyi-krymu"/>
        <a href="https://www.slovoidilo.ua/2019/11/09/novyna/polityka/prystajko-prokomentuvav-rishennya-sudu-oon"/>
        <a href="https://www.slovoidilo.ua/2019/11/13/novyna/polityka/henasambleya-oon-zavtra-rozhlyane-proekt-rezolyucziyi-shhodo-krymu"/>
      </related>
    </article>
  </body>
</html>