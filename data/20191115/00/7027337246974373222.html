<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698454/%D8%A7%D8%B9%D9%84%D8%A7%D9%85-%D9%88%D8%B6%D8%B9%DB%8C%D8%AA-%D9%81%D9%88%D9%82%E2%80%8C%D8%A7%D9%84%D8%B9%D8%A7%D8%AF%D9%87-%D8%AF%D8%B1-%D8%B4%D9%87%D8%B1-%D8%B3%DB%8C%D9%84%E2%80%8C%D8%B2%D8%AF%D9%87-%D9%88%D9%86%DB%8C%D8%B2"/>
    <meta property="og:site_name" content="عصر ايران"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="اعلام وضعیت فوق‌العاده در شهر سیل‌زده ونیز"/>
    <meta property="og:description" content="کابینه ایتالیا برای شهر سیل‌زده ونیز و دیگر بخش‌های منطقه ونه‌تو Veneto در شمال شرقی این کشور وضعیت فوق‌العاده اعلام کرد و ۲۰ میلیون یورو برای کمک به این منطقه اختصاص داد."/>
  </head>
  <body>
    <article>
      <h1>اعلام وضعیت فوق‌العاده در شهر سیل‌زده ونیز</h1>
      <address><time datetime="2019-11-15T00:00:00+00:00">15 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/24/1037252_779.jpg"/>
      </figure>
      <p>کابینه ایتالیا برای شهر سیل‌زده ونیز و دیگر بخش‌های منطقه ونه‌تو Veneto در شمال شرقی این کشور وضعیت فوق‌العاده اعلام کرد و ۲۰ میلیون یورو برای کمک به این منطقه اختصاص داد.</p>
      <p>به گزارش ایرنا، «جوزپه کونته» نخست وزیر ایتالیا و وزرای وی با اعلام وضعیت فوق العاده برای شهر ونیز که سیلاب آن را به زانو درآورده و منجر به جان باختن دو نفر از ساکنان این شهر شده است، موافقت کردند.</p>
      <p>کونته پس از دیدار با شهردار شهر ونیز، فرماندار ونه‌تو و وزیر زیرساخت های ایتالیا گفت: برای جبران غرامت به شهروندان، مغازه داران و تجار ونیز اقدام می شود.</p>
      <p>ویرانی حاصل از سیلاب در ونیز به بحث و جدل در مورد ناکارآمدی سیستم احداث سد برای محافظت از شهر ونیز در برابر سیلاب (MOSE)، پس از چند دهه کار روی آن و اختصاص میلیاردها یورو هزینه برای این پروژه، ‌ منتهی شده است.</p>
      <p>این طرح که در سال ۲۰۰۳ آغاز شد، در کانون رسوایی مالی ایتالیا قرار گرفته است.</p>
      <p>قرار است این طرح ۵.۵ میلیارد یورویی از شهر ونیز و تالاب ونتزیا در شمال ایتالیا در برابر سیل محافظت کند.</p>
    </article>
  </body>
</html>