<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/tenis/vesti/ispade-nadal-zverev-brani-krunu-u-londonu/342589"/>
    <meta property="og:site_name" content="MozzartSport"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Ispade Nadal! Zverev brani krunu u Londonu"/>
    <meta property="og:description" content="Nemac savladao Medvedeva i u subotu igra sa Timom"/>
  </head>
  <body>
    <article>
      <h1>Ispade Nadal! Zverev brani krunu u Londonu</h1>
      <h2>Nemac savladao Medvedeva i u subotu igra sa Timom</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>Ispostavilo se da dva veličanstvena preokreta ništa nisu vredela <b>Rafaelu Nadalu</b>. Na planu samopouzdanja svakako su dragocena, ali u takmičarskom smislu nemaju ama baš nikakav značaj. Španac je platio previsoku cenu ubedljivom poraz u prvom kolu grupe „Andre Agasi“ od <b>Aleksandra Zvereva</b>, pa je ispao sa zavšrnog mastersa u Londonu.</p>
      <p>Sve kao posledica slavlja upravo <b>Zvereva</b> nad <b>Danilom Medvedevim</b> u poslednjem kolu takmičenja po grupama. Nemac je već u početnom gemu oduzeo servis Rusu, što je bilo dovoljno da dobije prvi set, igrao precizno na svoj servis i u taj-brejku druge deonice pokazao da u ovom trenutku ima jače nerve – 2:0 (6:4, 7:6).</p>
      <p>To znači da se <b>Zverevu</b> ukazuje šansu da u Londonu brani titulu osvojenu prošle godine, kad je sa 6:4, 6:3 bio bolji od <b>Novaka Đokovića</b>.</p>
      <p>U subotu od 15 časova u O2 areni sastaće se <b>Stefanos Cicipas – Rodžer Federer</b>, a od 21 <b>Dominik Tim – Aleksandar Zverev</b>. Finale je na programu u nedelju.</p>
      <p>
        <b>
          <i>Pogledajte novu epizodu serije Ekipizza...</i>
        </b>
      </p>
      <figure>
        <iframe src="https://www.youtube.com/embed/jddqs1QDb54" width="425" height="349" data-service="Youtube" scrolling="no"/>
      </figure>
      <p><b>FOTO</b>: <i>Reuters</i></p>
    </article>
  </body>
</html>