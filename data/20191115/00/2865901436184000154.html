<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/grizman-znao-sam-da-ce-mi-biti-tesko-u-novoj-ulozi-u-barsi/342541"/>
    <meta property="og:site_name" content="MozzartSport"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Grizman: Znao sam da će mi biti teško u novoj ulozi u Barsi"/>
    <meta property="og:description" content="Francuski as pati za pozicijom koju je igrao u Atletiku"/>
  </head>
  <body>
    <article>
      <h1>Grizman: Znao sam da će mi biti teško u novoj ulozi u Barsi</h1>
      <h2>Francuski as pati za pozicijom koju je igrao u Atletiku</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>Lavina kritika se još nije obrušila na <b>Antoana Grizmana</b>, kao što recimo jeste na Luku Jovića u Real Madridu, ali as Barselone ne igra u skladu sa očekivanjima.</p>
      <p>Četiri gola i tri asistencije na 15 utakmica su ispod <b>Grizmanovog</b> nivoa, ali i ispod onog što od njega očekuju čelnici kluba i navijači Barselone. Francuski napadač je otkrio u čemu je problem – u poziciji u timu.</p>
      <p><b>Grizma</b>n ne igra na mestu kao u Atletiku i to je ono što ga mori.<br/>„<b>Mislim da igram mnogo bolje kada sam u sredini napada, jer se mnogo bolje tako orijentišem na terenu. Na tom mestu sam igrao nekoliko godina, pa sada moram da se priviknem na novu ulogu u Barseloni. Još učim, napredujem, znao sam od prvog dana da će mi biti teško</b>“, rekao je <b>Grizman</b> za francuske medije.</p>
      <p>Njegove reči potvrdio je i selektor reprezentacije Francuske <b>Didije Dešan</b>.<br/>„<b>U Atletiku je igrao na mestu koje mu najbolje odgovara. Antoanova situacija u Barseloni nije katastrofalna, ali bi mogla da bude mnogo bolja</b>“, ocenio je <b>Dešan</b>.</p>
      <p>A, u Barseloni se zna ko je gazda u središnjici napada. Svi su u senci <b>Lionela Mesija</b>...</p>
      <p><b>Foto:</b> <i>Reuters</i></p>
      <figure>
        <img src="https://mozzartsport.com/upload/CKEditor/15.11.2019./4.%20Bogdan%20Bogdanovic%CC%81%20za%20Zvec%CC%8Cansku%201080x1080.jpg"/>
      </figure>
      <p> </p>
    </article>
  </body>
</html>