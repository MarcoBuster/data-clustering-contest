<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/741720"/>
    <meta property="og:site_name" content="เดลินิวส์"/>
    <meta property="article:published_time" content="2019-11-15T00:50:00+00:00"/>
    <meta property="og:title" content="'เอ-พศิน'โพสต์ระบาย เราบ่ผิดท่านมล้าง#ดาบนี้คืนสนอง"/>
    <meta property="og:description" content="'เอ-พศิน' ยกโคลงศรีปราชญ์ ระบายดราม่า 'เราบ่ผิดท่านมล้าง #ดาบนี้คืนสนอง' "/>
  </head>
  <body>
    <article>
      <h1>'เอ-พศิน'โพสต์ระบาย เราบ่ผิดท่านมล้าง#ดาบนี้คืนสนอง</h1>
      <address>
        <time datetime="2019-11-15T00:50:00+00:00">15 Nov 2019, 00:50</time>
      </address>
      <p>
        <b>'เอ-พศิน' ยกโคลงศรีปราชญ์ ระบายดราม่า "เราบ่ผิดท่านมล้าง #ดาบนี้คืนสนอง" </b>
      </p>
      <p>จู่ๆก็งานเข้าแบบไม่ทันได้ตั้งตัวเลยทีเดียว สำหรับนักแสดงหนุ่ม เอ-พศิน ที่ล่าสุดถูกชาวเน็ตโยงว่าคือบุคคลในข่าวเม้าท์ของเพจดังในโลกออนไลน์ที่ระบุว่ามีการมีเซ็กซ์เพื่อถวายปู่พญานาค จนทำให้ชาวเน็ตเข้ามาต่อว่าหนุ่มเออย่างมากมาย จนเจ้าตัวต้องตัดสินใจไดเร็คข้อความหาเพจดังและบอกกำลังรวบรวมหลักฐานดำเนินคดีเพจนี้ ตามที่เสนอข่าวไปแล้วนั้น<br/><br/>ความคืบหน้าล่าสุดในเฟซบุ๊กของหนุ่มเอ ก็ได้มีการโพสต์รูปชายคนหนึ่งถือดาบอยู่ในมือ พร้อมมองขึ้นไปบนท้องฟ้า พร้อมแคปชั่นว่า <br/><br/>"ธรณีนี่นี้...เป็นพยาน<br/>เราก็ศิษย์มีอาจารย์...หนึ่งบ้าง<br/>เราผิดท่านประหาร...เราชอบ<br/>เราบ่ผิดท่านมล้าง<br/>#ดาบนี้คืนสนอง"<br/><br/>โดยข้อความดังกล่าวเป็นโคลงบทสุดท้ายอันโด่งดังของ "ศรีปราชญ์" กวีเอกในสมัยสมเด็จพระนารายณ์มหาราช ที่ต้องโทษเนรเทศออกจากเมืองและโดนใส่ร้ายจนถูกสั่งประหารชีวิตนั่นเอง พอหนุ่มเอลงรูปไป ก็มีชาวเน็ตเข้ามาคอมเมนต์เป็นกำลังใจ พร้อมบอกให้เจ้าตัวสู้ๆมากมาย<br/><br/>ขอขอบคุณภาพประกอบจากเฟซบุ๊ก A Passin Ruangvuth</p>
    </article>
  </body>
</html>