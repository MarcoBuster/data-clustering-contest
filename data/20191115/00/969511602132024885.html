<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/banca-transilvania-a-raportat-un-profit-net-de-1-4-mld-lei-dupa-noua-luni-in-crestere-cu-41-5-mer-tetik-directorul-general-am-avut-un-trimestru-bun-cu-cresteri-pe-creditare-tranzactii-si-operatiuni-18588054"/>
    <meta property="og:site_name" content="BusinessMagazin"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Banca Transilvania a raportat un profit net de 1,4 mld. lei după nouă luni, în creştere cu 41,5%. Ömer Tetik, directorul general: Am avut un trimestru bun, cu creşteri pe creditare, tranzacţii şi operaţiuni"/>
    <meta property="og:description" content="Banca Transilvania, cea mai mare instituţie de credit după active de pe piaţa bancară româ­nească, a obţinut după primele nouă luni din 2019 un profit net de 1,38 mi­liarde de lei, în creştere cu 41,5%..."/>
  </head>
  <body>
    <article>
      <h1>Banca Transilvania a raportat un profit net de 1,4 mld. lei după nouă luni, în creştere cu 41,5%. Ömer Tetik, directorul general: Am avut un trimestru bun, cu creşteri pe creditare, tranzacţii şi operaţiuni</h1>
      <address><time datetime="2019-11-15T00:00:00+00:00">15 Nov 2019</time> by <a rel="author" href="https://www.businessmagazin.ro/autor/claudia-medrega" target="_blank">Claudia Medrega</a></address>
      <h3>Banca Transilvania a raportat un profit net de 1,4 mld. lei după nouă luni, în creştere cu 41,5%. Ömer Tetik, directorul general: Am avut un trimestru bun, cu creşteri pe creditare, tranzacţii şi operaţiuni</h3>
      <p>Banca Transilvania, cea mai mare instituţie de credit după active de pe piaţa bancară româ­nească, a obţinut după primele nouă luni din 2019 un profit net de 1,38 mi­liarde de lei, în creştere cu 41,5% compa­rativ cu aceeaşi perioadă din 2018.</p>
      <p>Banca Transilvania, cea mai mare instituţie de credit după active de pe piaţa bancară româ­nească, a obţinut după primele nouă luni din 2019 un profit net de 1,38 mi­liarde de lei, în creştere cu 41,5% compa­rativ cu aceeaşi perioadă din 2018.</p>
      <p>Câştigul a fost influenţat de ascensiunea veniturilor în condiţiile majorării creditării cu circa 6,5% faţă de 2018, într-un context caracterizat de reluarea trendului de creştere a dobânzilor.</p>
      <p>Banca Transilvania avea după nouă luni din 2019 venituri operaţionale de peste 2,9  mld. lei, cu 30,6% peste nivelul încasărilor din aceeaşi perioadă a anului trecut.</p>
      <p>„Planul Băncii Transilvania de a susţine economia, antreprenorii şi populaţia şi la bine, şi la greu dă roade. În continuare ne con­centrăm toate eforturile pe finanţarea Româ­niei, pe experienţa clienţilor, efi­cien­tizarea ope­raţiunilor şi pe investiţiile în teh­nologie. Am avut un trimestru bun, cu creşteri pe cre­ditare, tranzacţii şi operaţiuni“, declară Ömer Tetik, director general al Băncii Transilvania.</p>
      <p>La nivelul întregului grup Banca Transil­va­nia, profitul net a urcat după primele nouă luni până la 1,57 mld. lei.</p>
      <p>Soldul creditelor nete acordate de Banca Tran­silvania înregistra la finele lunii septem­brie 2019 un salt de circa 6,5% faţă de finalul anului 2018, ajungând la 38,7 mld. lei. Întreg grupul BT gestionează în România credite de 40,3 mld. lei. Creşterea creditării a influenţat ascen­siu­nea acti­velor Băncii Transilvania până la 82,2 mld. lei.</p>
      <p>Cotaţia acţiunilor Băncii Transilvania a înregistrat ieri o scădere de circa 0,2%, până la 2,45 lei/acţiune, iar capitalizarea băncii din Cluj a ajuns la aproape12,8 mld. lei.</p>
      <p>Taxa pe activele Băncii Transilva­nia, cal­cu­lată la sfârşitul primului semestru din acest an şi achitată în 25 august, a fost de 90,5 mil. lei.</p>
    </article>
  </body>
</html>