<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://burunen.ru/site/news?id=29958"/>
    <meta property="og:site_name" content="БУРЯАД YНЭН"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="​Буряад уласта фермернүүдтэ грантын тэдхэмжэ үзүүлхэдэ аша туһатай"/>
    <meta property="og:description" content="Хүдөө нютагаа бусажа, ажахы эрхилһэн Елена Аюшеевада засагай газарай түлөөлэгшэд хүрэһэн байна"/>
  </head>
  <body>
    <article>
      <h1>​Буряад уласта фермернүүдтэ грантын тэдхэмжэ үзүүлхэдэ аша туһатай</h1>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>Байгша оной ноябриин 14-15-най үдэрнүүдтэ Буряад Уласай Бэшүүр аймаг Арадай хуралай нютагай өөһэдын хүтэлбэриин түлөөлэгын эмхинүүдэй зүблэл «Начинающий фермер» гэһэн грантда хүртэһэн ажахыда хүрөө . Тиихэдэ «Развитие АПК и сельских территорий» гэһэн гүрэнэй программын хэмжээндэ фермернүүдтэ үзүүлэгдэдэг тэдхэмжэ аша үрэтэй гү гэһэн асуудалаар зүблөөн үнгэргэгдөө.</p>
      <p>Хэмжээ ябуулгада Буряад Уласай Засагай газарай Түрүүлэгшын орлогшо – Буряад Уласай хүдөө ажахын болон эдеэ хоолой сайд Даба-Жалсан Чирипов, Арадай Хуралай Түрүүлэгшэ Владимир Павлов, Арадай Хуралай болон Улаан-Үдэ хотын һунгамалнуудай зүблэлэй һунгамалнууд хабаадаа.</p>
      <p>Хүдөө нютагаа бусажа, ажахы эрхилһэн Елена Аюшеевада засагай газарай түлөөлэгшэд хүрэһэн байна. Тэрэ 200-һаадээшэ толгой хони абаха 1,5 сая түхэригэй грантда хүртэһэн юм. 2017 ондо Елена нүхэртэеэ Шэбэртэдэ фермын барилга эхилээ, худаг малтаа, малай байра, гэрнүүдые бариһан байна. Мүнөө энэ ажахыда 3 хүн хүдэлнэ, мянга тухай мяханай үүлтэрэй мал харана.</p>
      <p>- «Начинающий фермер» гэһэн программа шухала. Гурбан сая хүрэтэр тэдхэмжэдэ хүртэхэдөө, хүнүүд ажахы байгуулна, - гэжэ Даба-Жалсан Чирипов тэмдэглээ.</p>
      <p>
        <i>Буряад Уласай хүдөө ажахын болон эдеэ хоолой яаманай мэдээсэлэй албанай гэрэл зурагууд</i>
      </p>
    </article>
  </body>
</html>