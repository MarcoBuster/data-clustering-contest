<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/purcari-wineries-venituri-de-138-mil-lei-la-noua-luni-in-crestere-cu-22-si-profit-net-de-29-mil-lei-in-urcare-cu-15-18588264"/>
    <meta property="og:site_name" content="BusinessMagazin"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Purcari Wineries, venituri de 138 mil.lei la nouă luni, în creştere cu 22%, şi profit net de 29 mil.lei, în urcare cu 15%"/>
    <meta property="og:description" content="Producătorul de vinuri Purcari Wineries a raportat venituri de 138,6 milioane lei în primele nouă luni ale anului, în creştere cu 22%, şi un profit net de 29,4 milioane lei, cu 15% mai mare decât în perioada..."/>
  </head>
  <body>
    <article>
      <h1>Purcari Wineries, venituri de 138 mil.lei la nouă luni, în creştere cu 22%, şi profit net de 29 mil.lei, în urcare cu 15%</h1>
      <address><time datetime="2019-11-15T00:00:00+00:00">15 Nov 2019</time> by <a rel="author" href="https://www.businessmagazin.ro/autor/roxana-rosu" target="_blank">Roxana Rosu</a></address>
      <h3>Purcari Wineries, venituri de 138 mil.lei la nouă luni, în creştere cu 22%, şi profit net de 29 mil.lei, în urcare cu 15%</h3>
      <p>Producătorul de vinuri Purcari Wineries a raportat venituri de 138,6 milioane lei în primele nouă luni ale anului, în creştere cu 22%, şi un profit net de 29,4 milioane lei, cu 15% mai mare decât în perioada similară din 2018, arată datele financiare publicate vineri la BVB.</p>
      <p>Producătorul de vinuri Purcari Wineries a raportat venituri de 138,6 milioane lei în primele nouă luni ale anului, în creştere cu 22%, şi un profit net de 29,4 milioane lei, cu 15% mai mare decât în perioada similară din 2018, arată datele financiare publicate vineri la BVB.</p>
      <p>În acelaşi timp, EBIDTA companiei s-a majorat cu 17%, la 46 milioane lei. </p>
      <p>"Suntem satisfăcuţi de rezultatele din primele 9 luni şi aşteptăm încrezători trimestrul 4, care este unul decisiv şi cel mai important, considerând factorul sezonier. Suntem multumiţi de recolta din acest an, un an dificil la nivel global, ceea ce ne pozitionează favorabil din perspectiva cererii şi a preturilor, in timp ce ne pregătim de planurile noastre ambiţioase din 2020”, a comentat Victor Bostan, CEO Purcari Wineries.</p>
      <p>Principalele pieţe de desfacere, care au contribuit cel mai mult la creşterea în cifre absolute, sunt România (Ă25%), Moldova (Ă18%) şi China (Ă72%). Creşteri cu ritm de doua cifre se înregistrează şi în Polonia, Ucraina şi Belarus, corespunzător de 19%, 21% şi 23%.</p>
      <p> “Referitor la pieţele de capital, suntem multumiţi de creşterea numărului de acţiuni tranzactionate liber la bursa şi de lichiditate, precum şi de lătgirea bazei noastre de investitori dupa ABB-ul Horizon Capital, care a sporit si mai mult atractivitatea acţiunilor noastre” a adăugat Eugen Comendant, COO Purcari Wineries.</p>
      <p>Segmentul premium a continuat să aibă rate de creştere peste media pe întreg portofoliu, brandul Purcari înregistrând o creştere de 32% an la an, determinată în principal de continuarea dinamicii pozitive din Romania şi China. Bardar, brand-ul premium în segmentul brandy, de asemenea a continuat pe o traiectorie de creştere accelerată, 25% anual.</p>
      <p>Grupul a finalizat în primăvară achiziţia vinăriei Vismos din Republica Moldova, inclusiv 263 hectare de viţă de vie şi o platformă de producere pentru vinificaţia primară. Valoarea achiziţiei este de 2,2 milioane euro, din care 760.000 euro au fost plătite la  încheierea tranzacţiei şi 1,49 milioane euro vor fi plătite până în martie 2020. Urmare a acestei achiziţii, suprafaţa totală a viilor operate de grup a crescut până la 1.392 hectare.</p>
      <p>Purcari are o capitalizare de 456 milioane lei pe bursa de la Bucureşti, aciunile companiei apreciindu-se de la începutul anului cu 37%, după tranzacţii de 51 milioane lei. În acţionariatul Purcari se află, pe lângă Victor Bostan, fondatorul companiei, o serie de investitori instituţionali, inclusiv Amboselt Universal  (25%), Fiera Capital (9,6%), Conseq (6,2%) şi Franklin Templeton, SEB  şi East Capital.</p>
    </article>
  </body>
</html>