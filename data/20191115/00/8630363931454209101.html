<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://golossokal.com.ua/konkursy/zaproshyiemo-ditei-sokalshini-vziati-ychast-y-konkyrsi-dereva-veletni-mogo-krau.html"/>
    <meta property="og:site_name" content="Голос Сокальщини - новини Сокаля, Червонограда"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="На Сокальщині за допомогою конкурсу дітей заохочують до збереження дерев-велетнів на території району"/>
    <meta property="og:description" content="Запрошуємо дітей Сокальщини взяти участь у конкурсі «ДЕРЕВА-ВЕЛЕТНІ МОГО КРАЮ»З 14 листопада ста..."/>
  </head>
  <body>
    <article>
      <h1>На Сокальщині за допомогою конкурсу дітей заохочують до збереження дерев-велетнів на території району</h1>
      <address><time datetime="2019-11-15T00:00:00+00:00">15 Nov 2019</time> by <a rel="author" href="https://golossokal.com.ua/author/zhovkivchka" target="_blank">Андрій Гаврилюк</a></address>
      <p>Запрошуємо дітей Сокальщини взяти участь у конкурсі «ДЕРЕВА-ВЕЛЕТНІ МОГО КРАЮ»</p>
      <p>З 14 листопада стартував конкурс «ДЕРЕВА-ВЕЛЕТНІ МОГО КРАЮ», метою якого є залучення дітей, учнівської молоді до заходів, спрямованих на ідентифікацію та збереження дерев велетнів на території Сокальського району, формування у населення екологічної культури та екологічного мислення, дбайливого ставлення до природи.  На конкурс подаються дитячі фотографії, малюнки, легенди присвячені деревам – велетням Сокальщини.</p>
      <p>До участі запрошуються діти, учні та студенти загальноосвітніх, професійно-технічних, позашкільних та вищих навчальних закладів віком до 17 років, які проживають або навчаються на території Сокальського району. Вони повинні самостійно описати одне чи групу могутніх дерев на території села, селища чи міста де проживають або навчаються. Вітається будь-яка креативна ідея. Матеріали повинні розкривати одну чи декілька з перелічених тем (номінацій):</p>
      <ul>
        <li>«Найбільше дерево Сокальщини»;</li>
        <li>«Найкреативніше фото біля дерева-велетня»;</li>
        <li>«Найкращий малюнок дерева-велетня нашого краю»;</li>
        <li>«Найкраща історія чи легенда нашого краю про дерева велетні».</li>
      </ul>
      <p>Організатори також просять в роботі надати інформацію про назву дерева, або придумати її, якщо така відсутня.</p>
      <p>До поданих робіт необхідно додати інформацію у форматі WORD, в якій зазначити:</p>
      <ul>
        <li>прізвище, ім’я, по батькові автора чи авторів;</li>
        <li>вік;</li>
        <li>назва роботи;</li>
        <li>повна назва і адреса навчального закладу;</li>
        <li>номер телефону/адреса електронної скриньки</li>
      </ul>
      <p>Учасники конкурсу повинні надіслати роботи та інформацію про автора(авторів) на поштову  адресу ПП Редакції газети «ГОЛОС З-НАД БУГУ» (80001, Львівська область, Сокальський район, місто Сокаль, вулиця Шашкевича, буд. 43), зазначивши на листі Конкурс «Дерева-велетні мого краю» та їх електронний варіант на електронну скриньку: bug-sokal@ukr.net. Термін подання робіт з 14 листопада до 2 грудня 2019 року.</p>
      <p>Автори найкращих робіт отримають цінні призи. Переможців будуть визначати у чотирьох номінаціях:</p>
      <ul>
        <li>«Найбільше дерево Сокальщини»;</li>
        <li>«Найкреативніше фото біля дерева-велетня»;</li>
        <li>«Найкращий малюнок дерева-велетня нашого краю»;</li>
        <li>«Найкраща історія чи легенда нашого краю про дерева велетні».</li>
      </ul>
      <p>Для кожної номінації встановлено три вікові категорії:</p>
      <ul>
        <li>І категорія – до 6 років;</li>
        <li>ІІ категорія – від 6 до 12 років;</li>
        <li>ІІІ категорія – від 12 до 17 років.</li>
      </ul>
      <p>Подаючи матеріали на конкурс, автори автоматично дають згоду на обробку персональних даних учасників з урахуванням вимог Закону України «Про захист персональних даних».</p>
      <p>Організатори конкурсу: Сокальська районна рада. Сокальська районна державна адміністрація, за підтримки департаменту екології та природних ресурсів Львівської обласної державної адміністрації та департаменту освіти і науки Львівської обласної державної адміністрації</p>
      <p>Медіапідтримка: ПП Редакція газети «ГОЛОС З-НАД БУГУ », КП телерадіокомпанія «Сокаль».</p>
      <p>
        <a href="https://golosznadbugu.com/wp-content/uploads/2019/11/Polozhennia_pro_konkurs_dereva.pdf">Положення про конкурс дерева</a>
      </p>
      <p>
        <a href="https://golosznadbugu.com/wp-content/uploads/2019/11/Anketa_uchasnyka_Konkursu_Dereva-veletni_moho_kraiu_dlia_pershykh_dvokh_nominatsiy.doc">Анкета учасника Конкурсу Дерева-велетні мого краю для І та ІІ номінацій</a>
      </p>
      <p>
        <a href="https://golosznadbugu.com/wp-content/uploads/2019/11/Anketa_uchasnyka_Konkursu_Dereva-veletni_moho_kraiu_dlia_3ta_4_nominatsii.doc">Анкета учасника Конкурсу Дерева-велетні мого краю для ІІІ та ІV номінації</a>
      </p>
      <related>
        <h4>Публікації по темі</h4>
        <a href="https://golossokal.com.ua/konkursy/molod-lvivshini-zaproshyut-vziati-ychast-y-konkyrsi-diamond-challenge.html"/>
        <a href="https://golossokal.com.ua/konkursy/trivaie-konkyrs-roverom-po-roztochchu.html"/>
        <a href="https://golossokal.com.ua/konkursy/ypravlinnia-tyrizmy-ta-kyrortiv-ogoloshyie-konkyrs-na-vigotovlennia-vistavkovogo-stendy.html"/>
      </related>
    </article>
  </body>
</html>