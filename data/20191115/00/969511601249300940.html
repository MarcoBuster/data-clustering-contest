<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/ministrul-educatiei-anunta-ca-va-taia-hartiile-care-ingreuneaza-munca-dascalilor-18589315"/>
    <meta property="og:site_name" content="BusinessMagazin"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Ministrul Educaţiei anunţă că va „tăia hârtiile” care îngreunează munca dascălilor"/>
    <meta property="og:description" content="Ministrul Educaţiei, Monica Anisie, a anunţat, vineri, că a semnat un ordin prin care să se „taie hârtiile” care îngreunează munca dascălilor, astfel încât activitatea lor să fie centrată pe elev."/>
  </head>
  <body>
    <article>
      <h1>Ministrul Educaţiei anunţă că va „tăia hârtiile” care îngreunează munca dascălilor</h1>
      <address><time datetime="2019-11-15T00:00:00+00:00">15 Nov 2019</time> by <a rel="author" href="https://www.businessmagazin.ro/autor/departamentul-social" target="_blank">Departamentul Social</a></address>
      <h3>Ministrul Educaţiei anunţă că va „tăia hârtiile” care îngreunează munca dascălilor</h3>
      <p>Ministrul Educaţiei, Monica Anisie, a anunţat, vineri, că a semnat un ordin prin care să se „taie hârtiile” care îngreunează munca dascălilor, astfel încât activitatea lor să fie centrată pe elev.</p>
      <p>„Dragi colegi educatori, învăţători, profesori, vă informez că am semnat ordinul prin care vreau ca munca dumneavoastră să fie eficientă şi centrată pe elev! O comisie alcătuită din persoane din toate mediile educaţionale va „tăia hârtiile" care vă îngreunează munca!”, a scris ministrul Educaţiei, Monica Anisie, pe pagina sa de Facebook.</p>
      <p>Ministrul le recomandă profesorilor să îi transmită prin e-mail toate problemele identificate în desfăşurarea activităţii lor.</p>
      <p>„Sunt alături de dumneavoastră, vă respect pentru tot ceea ce faceţi şi vă rog să îmi transmiteţi, pe adresa de email, toate problemele care consideraţi că vă îngreunează munca! Începutul semestrului al II-lea este termenul limită pentru finalizarea consultării publice! Anul şcolar viitor (2020-2021) va fi altfel şi datorită implicării dumneavoastră! Haideţi la treabă!”, a mai scris Anisie.</p>
    </article>
  </body>
</html>