<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/mobilizacija-u-bukurestu-preko-50-000-rumuna-protiv-novog-ibre-i-drugova/342510"/>
    <meta property="og:site_name" content="MozzartSport"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Mobilizacija u Bukureštu: Preko 50.000 Rumuna protiv &quot;novog Ibre&quot; i drugova"/>
    <meta property="og:description" content="Odlučujući okršaj za odlazak na Evropsko prvenstvo"/>
  </head>
  <body>
    <article>
      <h1>Mobilizacija u Bukureštu: Preko 50.000 Rumuna protiv "novog Ibre" i drugova</h1>
      <h2>Odlučujući okršaj za odlazak na Evropsko prvenstvo</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>Rumunija i Švedska sastaju se u devetom kolu kvalifikacija za Evropsko prvenstvo 2020. godine, a obe selekcije se bore za drugo mesto zajedno s Norveškom. Tri krune su u prednosti, pošto su trenutno iza vodeće reprezentacije Španije sa 15 bodova, jednim više od Rumuna koji su na trećoj poziciji, i četiri od Norvežana koji zauzimaju četvrto mesto.</p>
      <p>Selekciji Tri krune za osvajanje drugog mesta potrebna je pobeda u Bukureštu. Svaki drugi ishod doveo bi do toga da se borba za drugu poziciju rešava u poslednjem kolu. U teoriji gledano, Šveđanima bi večeras lepo pao i remi, jer u poslednjem kolu čekaju Farska Ostrva, ali sa tim bodom bi, ipak, morali da „rade“ i u završnih 90 minuta kvalifikacija.<br/><b>"Imamo sve u svojim rukama. Atmosfera u ekipi je odlična. Dobro radimo, uvereni smo da možemo da ostvarimo željeni rezultat, iako imamo pakleno gostovanje. Rumuni vole da igraju na kontranapade te ne smemo sebi da dozvolimo lake greške u odbrani i veznom redu. Moramo da ostanemo pozitivni",</b> kazao je <b>Emil Forzberg</b>. </p>
      <p>Zanimljivo će biti videti na delu - <i>naravno, ukoliko dobije šansu</i> - ovosezonsko otkrovenje Serije A <b>Dejana Kuluševskog</b>, inače makedonskog porekla, koji je prvi put pozvan u seniorsku selekciju Švedske. Za vezistu na pozajmici u Parmi iz Atalante već se ozbiljno raspituju veliki klubovi, od kojih je, bar trenutno, najuporniji Inter da ga dovede u svoje redove. Pitanje je samo da li u januaru ili sledećeg leta. Posle <b>Zlatana Ibrahimovića</b>, Šveđani imaju novu balkansku zvezdu u nastajanju...</p>
      <p>Rumuni su izgubili samo jednom u prethodnih sedam mečeva i to od Španije, a neporaženi su na prethodne tri utakmice. Šveđani su vezali četiri utakmice bez poraza. Pre mesec dana su remizirali sa Špancima (1:1).<br/><b>"Imam veliko poverenje u svoje igrače. Siguran sam da će nam 50.000 navijača na tribinama pomoći da upregnemo svu snagu koju imamo na putu do pobede. Imamo jedan san, jednu misiju i to nas čini jačim. Moramo da pobedimo sa 1:0 ili dva gola razlike, možemo mi to"</b>, rekao je selektor Rumunije <b>Kozmin Kontra.</b></p>
      <p>Rumuni i Šveđani su se dosad susretali pet puta. Poslednji put su odmerili snage u martu ove godine kada su Šveđani upisali prvu pobedu u istoriji protiv Rumuna (2:1). Prva tri dvoboja odigrana su u prošlom veku, a između trećeg i četvrtog prošlo je 14 godina. Samo je prethodni od pet međusobnih susreta ovih reprezentacija otišao u 3+.</p>
      <p>
        <b>KVALIFIKACIJE ZA EVROPSKO PRVENSTVO</b>
      </p>
      <p>
        <i>
          <u>
            <b>Petak</b>
          </u>
        </i>
      </p>
      <p>
        <b>GRUPA D<br/><a href="https://www.mozzartbet.com/sr#/match/4523148">20.45: (1,15) Švajcarska (7,75) Gruzija (18,0)</a><br/><a href="https://www.mozzartbet.com/sr#/match/4523141">20.45: (1,01) Danska (23,0) Gibraltar (50,0)</a></b>
      </p>
      <figure>
        <img src="https://mozzartsport.com/upload/CKEditor/15.11.2019./GGRRdd.JPG"/>
      </figure>
      <p>
        <b>GRUPA F<br/><a href="https://www.mozzartbet.com/sr#/match/4523149">18.00: (1,07) Norveška (12,0) Farska Ostrva (30,0)</a><br/><a href="https://www.mozzartbet.com/sr#/match/4523164">20.45: (1,01) Španija (23,0) Malta (50,0)</a><br/><a href="https://www.mozzartbet.com/sr#/match/4523142">20.45: (3,10) Rumunija (3,10) Švedska (2,45)</a></b>
      </p>
      <figure>
        <img src="https://mozzartsport.com/upload/CKEditor/15.11.2019./GGRRff.JPG"/>
      </figure>
      <p>
        <b>GRUPA J<br/><a href="https://www.mozzartbet.com/sr#/match/4523160">18.00: (1,03) Finska (16,0) Lihtenštajn (50,0)</a><br/><a href="https://www.mozzartbet.com/sr#/match/4523152">18.00: (3,25) Jermenija (3,20) Grčka (2,30)</a><br/><a href="https://www.mozzartbet.com/sr#/match/4523151">20.45: (3,25) BiH (3,30) Italija (2,25)</a></b>
      </p>
      <figure>
        <img src="https://mozzartsport.com/upload/CKEditor/15.11.2019./DDRRjj.JPG"/>
      </figure>
      <p>*** kvote su podložne promenama</p>
      <p><b>Foto:</b> <i>Reuters</i></p>
      <figure>
        <img src="https://mozzartsport.com/upload/CKEditor/15.11.2019./1.%20Humanitarni%20tiket%20za%20fondaciju%20Budi%20human%201080x1080.jpg"/>
      </figure>
      <p> </p>
    </article>
  </body>
</html>