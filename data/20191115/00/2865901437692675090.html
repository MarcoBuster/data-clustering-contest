<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/ostali-sportovi/vesti/derbi-kao-priprema-za-kup/342514"/>
    <meta property="og:site_name" content="MozzartSport"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Derbi kao priprema za Kup"/>
    <meta property="og:description" content="Šabac i Crvena zvezda sastaju se večeras u okviru 8. runde Regionalne lige (20.30)"/>
  </head>
  <body>
    <article>
      <h1>Derbi kao priprema za Kup</h1>
      <h2>Šabac i Crvena zvezda sastaju se večeras u okviru 8. runde Regionalne lige (20.30)</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>U poslednjoj utakmici Regionalne A1 lige u ovoj godini šabački delfini večeras u okviru 8. kola dočekuju Crvenu zvezdu. Meč na Gradskom bazenu u Šapcu igra se od 20.30.</p>
      <p>Dobra partija i pobeda u velikom derbiju i te kako bi značila obema ekipama pred finalni turnir Kupa Srbije, u kome i Šabac i Crvena zvezda imaju velike ambicije. Upravo juče je u Kući vaterpola održan žreb za završni turnir Kupa Srbije, koji će se igrati u Beogradu, na bazenu SRC Milan Gale Muškatirović 30. novembra i 1. decembra. U borbi za finale sastaće se aktuelni osvajač Kupa, Šabac i Partizan, dok će u drugom polufinalu snage da odmere Crvena zvezda i Radnički.</p>
      <p>Šabac ne stoji baš najbolje u Regionalnoj ligi, pošto je sakupio četiri boda u dosadašnjih sedam rundi. Poslednju pobedu izabranici trenera <b>Miodraga Mirovića </b>ostvarili su pre mesec i po dana, a u prethodnoj rundi porazio ih je fenjeraš u Budvi.</p>
      <p>Sa druge strane, crveno-beli su na ivici plej-ofa sa deset osvojenih bodova, u znatno su boljem stanju od domaćina, međutim četa <b>Igora Milanovića </b>nije se proslavila u proteklom kolu kada je na svom bazenu izgubila od Jadrana iz Herceg Novog.</p>
      <p>
        <b>REGIONALNA A1 LIGA - 8. KOLO</b>
      </p>
      <p>
        <b>Petak</b>
        <br/>
        <b>
          <a href="https://www.mozzartbet.com/sr#/match/4526501">19.00: (2,00) Jug (6,25) Mladost Zagreb (2,35)</a>
          <br/>
          <a href="https://www.mozzartbet.com/sr#/match/4526502">20.30: (2,20) Šabac (6,00) Crvena zvezda (2,15)</a>
        </b>
      </p>
      <p>
        <b>*** kvote su podložne promenama</b>
      </p>
      <figure>
        <img src="https://mozzartsport.com/upload/CKEditor/15.11.2019./VTRPLLL.JPG"/>
      </figure>
      <p><b>Foto</b>: <i>Star sport</i></p>
      <hr/>
      <figure>
        <img src="https://mozzartsport.com/upload/CKEditor/15.11.2019./3.%20Isidora%20Minic%CC%81%20za%20Udruz%CC%8Cenja%20dramskih%20umetnika%20Srbije%201080x1080.jpg"/>
      </figure>
    </article>
  </body>
</html>