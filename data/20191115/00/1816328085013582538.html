<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/15143852/Govt-must-read-extremely-important-dissent-order-in.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="சபரிமலை வழக்கில் மிக முக்கியமான கருத்து வேறுபாடு உத்தரவை மத்திய அரசு படிக்க வேண்டும் - ரோகின்டன் பாலி நாரிமன்"/>
    <meta property="og:description" content="சபரிமலை வழக்கில் மிக முக்கியமான கருத்து வேறுபாடு உத்தரவை மத்திய அரசு படிக்க வேண்டும் என்று சுப்ரீம் கோர்ட்டு நீதிபதி ரோகின்டன் பாலி நாரிமன் கூறி உள்ளார்."/>
  </head>
  <body>
    <article>
      <h1>சபரிமலை வழக்கில் மிக முக்கியமான கருத்து வேறுபாடு உத்தரவை மத்திய அரசு படிக்க வேண்டும் - ரோகின்டன் பாலி நாரிமன்</h1>
      <h2>சபரிமலை வழக்கில் மிக முக்கியமான கருத்து வேறுபாடு உத்தரவை மத்திய அரசு படிக்க வேண்டும் என்று சுப்ரீம் கோர்ட்டு நீதிபதி ரோகின்டன் பாலி நாரிமன் கூறி உள்ளார்.</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>புதுடெல்லி,கேரள மாநிலம் சபரிமலையில் உள்ள அய்யப்பன் கோவிலில் 10 வயது முதல் 50 வயது வரையிலான பெண்களை அனுமதிக்கலாம் என சுப்ரீம் கோர்ட்டு  தீர்ப்பு வழங்கியிருந்த நிலையில் அதற்கு கடும் எதிர்ப்பு தெரிவித்து இந்து அமைப்புகளை சேர்ந்தோர் போராட்டங்களை நடத்தினர்.</p>
      <p>இதையடுத்து அனைத்து வயது பெண்களையும் சபரிமலை கோவிலுக்கு அனுமதிக்கும் தீர்ப்பை சீராய்வு செய்யக்கோரி சுப்ரீம் கோர்ட்டில்  சீராய்வு மனுக்கள் தாக்கல் செய்யப்பட்டன. இந்நிலையில், தலைமை நீதிபதி ரஞ்சன் கோகாய், நீதிபதிகள் ஏ.எம்.கன்வில்கர், ரோகின்டன் பாலி நாரிமன், டி.ஒய்.சந்திரசூட், இந்து மல்கோத்ரா ஆகியோர் அடங்கிய அரசியல் சாசன அமர்வு இந்த வழக்கில் நேற்று தீர்ப்பு வழங்கியது.தலைமை நீதிபதி ரஞ்சன் கோகாய், நீதிபதிகள் ஏ.எம்.கன்வில்கர், இந்து மல்கோத்ரா ஆகிய 3 நீதிபதிகள் இந்த வழக்கை 7 நீதிபதிகள் அமர்வுக்கு மாற்றி தீர்ப்பு வழங்கினார்கள்.ரோகின்டன் பாலி நாரிமன், டி.ஒய்.சந்திரசூட் ஆகிய இரு நீதிபதிகள், சபரிமலை கோவிலில் அனைத்து வயது பெண்களையும் அனுமதித்து முன்பு வழங்கப்பட்ட தீர்ப்பு செல்லும் என்று மாறுபட்ட தீர்ப்பை வழங்கினர்.இந்த நிலையில்  சுப்ரீம் கோர்ட் நீதிபதி ரோகின்டன் பாலி நாரிமன்,  சபரிமலை வழக்கில் மிக முக்கியமான கருத்து வேறுபாடு உத்தரவை அரசு படிக்க வேண்டும் என்று  கூறி உள்ளார்.சபரிமலை வழக்கில் நேற்று வழங்கப்பட்ட கருத்து வேறுபாட்டை படிக்குமாறு உங்கள் அரசாங்கத்திடம் சொல்லுங்கள், இது மிகவும் முக்கியமானது. இதைப் படித்து உங்கள் அதிகாரத்திற்கும், அரசாங்கத்திற்கும் தெரிவிக்கவும் என்று சொலிசிட்டர் ஜெனரல் துஷார் மேத்தாவிடம் ரோகின்டன் பாலி நாரிமன் கூறினார்.</p>
    </article>
  </body>
</html>