<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/olmov-debi-u-kadizu-norveska-gleda-ka-rumuniji/342530"/>
    <meta property="og:site_name" content="MozzartSport"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Olmov debi u Kadizu, Norveška gleda ka Rumuniji"/>
    <meta property="og:description" content="Španija osigurala plasman na EURO pa u šarenom sastavu može protiv Malte. Skandinavcima igra samo pobeda, ali im je neophodan remi u Bukureštu"/>
  </head>
  <body>
    <article>
      <h1>Olmov debi u Kadizu, Norveška gleda ka Rumuniji</h1>
      <h2>Španija osigurala plasman na EURO pa u šarenom sastavu može protiv Malte. Skandinavcima igra samo pobeda, ali im je neophodan remi u Bukureštu</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>Španija je već na Evropskom prvenstvu, Norveška gleda u nebo skopljenih ruku. Cilj Crvene furije bila je maksimala, ali kad se podvuče crta četa <b>Roberta Morena </b>bez trzavica je obezbedila cilj. Sa druge strane, Lavovi <b>Larsa Lagerbeka </b>snevaju čudo i nadaju se povoljnom rezultatu u Bukureštu, u duelu Rumunije i Švedske. Španija ne bi smela sebi da dozvoli kiks, a Norveška mora da uradi sve što je do nje, i zato su obe reprezentacije apsolutni favoriti protiv nedoraslih i neinspirativnih selekcija Malte, odnosno Farskih Ostrva u pretposlednjem meču Grupe F kvalifikacija za EURO.</p>
      <related>
        <a href="https://www.mozzartsport.com/fudbal/vesti/mobilizacija-u-bukurestu-preko-50000-rumuna-protiv-novog-ibre-i-drugova/342510"/>
      </related>
      <p>Selektor Furije <b>Moreno </b>će, bez dileme, da promeša karte protiv selekcije koja je jedina dva gola dala u prvoj rundi Faranima. Od tada post i porazi. U takvoj konstelaciji snaga valja očekivati i debi <b>Danija</b> <b>Olma</b>, zlatne koke zagrebačkog Dinama, koji će tokom zimskog prelaznog roka verovatno da promeni adresu i poslodavca. Utakmica se igra u Kadizu, u reprezentaciju se vraćaju <b>Pako</b> <b>Alkaser </b>i <b>Alvaro Morata</b>, dok su sa spiska zbog povreda otpali ofanzivci <b>Rodrigo </b>i <b>Adama Traore</b>.</p>
      <p>Norvešku, dakle, samo pobeda ostavlja u trci za EURO, a i povrh svega treba joj podela bodova Rumunije i Švedske. Upravo je remi nešto za šta su se Lavovi iz Skandinavije specijalizovali u ovoj kampanji. Čak pet od osam utakmica koje su igrali završene su nerešeno, a tri puta zaredom su odigrali 1:1, uključujući poslednju utakmicu s Rumunima. Srećom po njih, meč je takvog tipa da nedostaci <b>Edegarda</b>, <b>Johansena</b>, <b>Midtsjea </b>i <b>Normana </b>ne bi trebalo da se osete, a ključnu ulogu trebalo bi da imaju supertalentovani vezista Genka <b>Sander Berge </b>i napadač Salcburga <b>Erling Haland</b>.</p>
      <p>
        <b>KVALIFIKACIJE ZA EVROPSKO PRVENSTVO</b>
      </p>
      <p>
        <i>
          <u>
            <b>Petak</b>
          </u>
        </i>
      </p>
      <p>
        <b>GRUPA D<br/><a href="https://www.mozzartbet.com/sr#/match/4523148">20.45: (1,15) Švajcarska (7,75) Gruzija (18,0)</a><br/><a href="https://www.mozzartbet.com/sr#/match/4523141">20.45: (1,01) Danska (23,0) Gibraltar (50,0)</a></b>
      </p>
      <figure>
        <img src="https://mozzartsport.com/upload/CKEditor/15.11.2019./GGRRdd.JPG"/>
      </figure>
      <p>
        <b>GRUPA F<br/><a href="https://www.mozzartbet.com/sr#/match/4523149">18.00: (1,07) Norveška (12,0) Farska Ostrva (30,0)</a><br/><a href="https://www.mozzartbet.com/sr#/match/4523164">20.45: (1,01) Španija (23,0) Malta (50,0)</a><br/><a href="https://www.mozzartbet.com/sr#/match/4523142">20.45: (3,10) Rumunija (3,10) Švedska (2,45)</a></b>
      </p>
      <figure>
        <img src="https://mozzartsport.com/upload/CKEditor/15.11.2019./GGRRff.JPG"/>
      </figure>
      <p>
        <b>GRUPA J<br/><a href="https://www.mozzartbet.com/sr#/match/4523160">18.00: (1,03) Finska (16,0) Lihtenštajn (50,0)</a><br/><a href="https://www.mozzartbet.com/sr#/match/4523152">18.00: (3,25) Jermenija (3,20) Grčka (2,30)</a><br/><a href="https://www.mozzartbet.com/sr#/match/4523151">20.45: (3,25) BiH (3,30) Italija (2,25)</a></b>
      </p>
      <figure>
        <img src="https://mozzartsport.com/upload/CKEditor/15.11.2019./DDRRjj.JPG"/>
      </figure>
      <p>*** kvote su podložne promenama</p>
      <p><b>Foto:</b> <i>Reuters</i></p>
      <hr/>
      <figure>
        <img src="https://mozzartsport.com/upload/CKEditor/15.11.2019./5.%20Marko%20Guduric%CC%81%20za%20fondaciju%20Budi%20human%201080x1080.jpg"/>
      </figure>
    </article>
  </body>
</html>