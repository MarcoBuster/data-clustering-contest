<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://burunen.ru/site/news?id=29952"/>
    <meta property="og:site_name" content="БУРЯАД YНЭН"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Үһэ абахада – ушартай"/>
    <meta property="og:description" content="Үһэ заһаха ба абаха гээшэ хүнэй саашанхи хуби заяанда һайнаар гү, али муугааршье нүлөөлдэг"/>
  </head>
  <body>
    <article>
      <h1>Үһэ абахада – ушартай</h1>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>
        <b>Үһэ заһаха ба абаха гээшэ хүнэй саашанхи хуби заяанда һайнаар гү, али муугааршье нүлөөлдэг. </b>
        <b>Юундэб гэхэдэ, энэ үйлэ хэрэг хүнэй һүнэһэнтэй болон хиин һуудалтай сэхэ холбоотой юм.</b>
      </p>
      <p>
        <b>Һарын 30 үдэртэ һүнэһэн хүнэй бүхы бэеэр нүүжэ байдаг. Тиимэһээ ямар үдэрнүүдтэ юугээ хамгаалжа, нарин ябахаб гэжэ мэдэхэ хэрэгтэй.</b>
      </p>
      <p>Шэнын 1-дэ – хүлэй томо барбаадай хурганда;</p>
      <p>Шэнын 2-то – хүлэй шагайда;</p>
      <p>Шэнын 3-да – балсангуудта;</p>
      <p>Шэнын 4-дэ – үбдэгүүдтэ болон нюрганда;</p>
      <p>Шэнын 5-да – үбдэгүүдэй үенүүдтэ;</p>
      <p>Шэнын 6-да – можонуудта;</p>
      <p>Шэнын 7-до – можонуудта болон һүүжэдэ;</p>
      <p>Шэнын 8-ай дүйсэндэ – бөөринүүдтэ;</p>
      <p>Шэнын 9-дэ – хабһануудта болон айбалхайда;</p>
      <p>Шэнын 10-да – мүрэ болон далануудта;</p>
      <p>Шэнын 11-дэ – хургануудта болон сарбуунуудта;</p>
      <p>Шэнын 12-то – альгануудта;</p>
      <p>Шэнын 13-да – хоолойдо, үргэндэ болон шанаада;</p>
      <p>Шэнын 14-дэ – шэхэнүүдтэ, үргэндэ болон шанаада;</p>
      <p>15-ай дүйсэндэ – бүхы бэеэр дамжажа, толгойдо хүрэдэг;</p>
      <p>16-да – шэхэнүүдтэ, үргэндэ болон жабжануудта;</p>
      <p>17-до – сээжэдэ;</p>
      <p>18-да – альгануудта;</p>
      <p>19-дэ – тохоногуудта болон хүбшын яһануудта;</p>
      <p>20-до - мүрэ болон далануудта;</p>
      <p>21-дэ – хабһануудта (хабиргануудта);</p>
      <p>22-то – бөөринүүдтэ;</p>
      <p>23-да – һүүжэдэ;</p>
      <p>24-дэ – һүүжэ болон үбдэгүүдтэ;</p>
      <p>25-да – үбдэгүүдэй үенүүдтэ;</p>
      <p>26-да – үбдэгүүдтэ;</p>
      <p>27-до – хүлэй шүрбэһэнүүдтэ;</p>
      <p>28-да – шагайнуудта;</p>
      <p>29-дэ – үбдэгүүдтэ;</p>
      <p>30-ай забһарта – бүхы бэеэр тараха.</p>
      <p>Һарын үдэрнүүдһээ, гарагуудһаа болон һуудалһаа зайсадаг байха юм. Тиигэжэ иимэ үдэрнүүд гаража ерэнэ: шэнын 3-да үһөө абхуулхада, баян болохо, 4-дэ – үнгэ зүһэ һайжарха, 5-да - эд бараан элбэгжэхэ, 6-да - үнгэ зүһэ һайжарха, 8-да – наһан утадхагдаха, 10-да – эрхэ мэдэл олохо, 11-дэ – ухаан хурсадаха, 13-да – жаргал ушарха, 14-дэ - эд баялиг арьбажаха, адуу мал үдэхэ, 15-ай дүйсэндэ үлзытэй гэбэшье, һүнэһэнэй толгойдо ерэдэг ушарһаа, үһэ абаагүйдэ дээрэ, 19-дэ – һайн нүхэртэй ушарха, 22-то – эдеэ ундан элбэгжэхэ, 23-да – эд бараан, эдеэ ундан элбэгжэхэ, 26-да – жаргал ерэхэ, 27-до – үлзытэй һайн.</p>
      <p>Тиихэдээ һара бүриин 1, 2, 7, 9, 12, 16, 17, 18, 20, 21, 24, 25, 28, 29, 30-ай үдэрнүүдые болон улаагшан үдэрые сээрлэхэ юм. Баһа гарагаа харахада зүйтэй: үһэ ба хюмһа абахада, гарагай сэхэнүүд таараха юм.</p>
      <p>
        <i>pixabay.com сайтһаа гэрэл зураг абтаба</i>
      </p>
      <p>
        <b>Жаргал ДУГДАНОВ</b>
      </p>
    </article>
  </body>
</html>