<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/15202247/Lawyers-in-the-Delhi-District-Courts-return-to-work.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="டெல்லி மாவட்ட நீதிமன்றங்களில் வக்கீல்கள் நாளை பணிக்கு திரும்புகின்றனர்"/>
    <meta property="og:description" content="வேலை நிறுத்த போராட்டத்தில் ஈடுபட்டு வந்த டெல்லி மாவட்ட நீதிமன்றங்களின் வக்கீல்கள் நாளை பணிக்கு திரும்புகின்றனர்."/>
  </head>
  <body>
    <article>
      <h1>டெல்லி மாவட்ட நீதிமன்றங்களில் வக்கீல்கள் நாளை பணிக்கு திரும்புகின்றனர்</h1>
      <h2>வேலை நிறுத்த போராட்டத்தில் ஈடுபட்டு வந்த டெல்லி மாவட்ட நீதிமன்றங்களின் வக்கீல்கள் நாளை பணிக்கு திரும்புகின்றனர்.</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>புதுடெல்லி,கடந்த 2 ஆம் தேதி டெல்லியில் உள்ள திஸ் ஹசாரி நீதிமன்ற வளாகத்தில் வக்கீல்களுக்கும் காவல்துறையினருக்கும் ஏற்பட்ட மோதலில் வன்முறை வெடித்தது. இதில் காவல்துறையினர் துப்பாக்கியால் சுட்டதில் ஒரு வக்கீல் படுகாயமடைந்தார்.</p>
      <p>இதனையடுத்து நவம்பர் 3 ஆம் தேதியில் இருந்து மாவட்ட வக்கீல்கள் வேலைநிறுத்த போராட்டத்தில் ஈடுபட்டு வருகின்றனர்.இந்நிலையில் இன்று டெல்லி மாவட்ட வக்கில்கள் ஒருங்கிணைப்புக் குழு சார்பில் வேலைநிறுத்தப் போராட்டம் கைவிடப்படுவதாக அறிவிக்கப்பட்டுள்ளது. நாளை முதல் டெல்லி மாவட்ட வக்கீல்கள் அனைவரும் பணிக்கு திரும்புகின்றனர்.இது குறித்து டெல்லி மாவட்ட வக்கீல்கள் ஒருங்கிணைப்புக் குழுவின் தலைவர் மகாவீர் சர்மா கூறியதாவது:- டெல்லி உயர்நீதிமன்றத்தின் தீர்ப்பை மதித்து வேலைநிறுத்த போராட்டத்தை நாங்கள் கைவிடுகிறோம். இதற்காக ஒத்துழைப்பு வழங்கிய அனைவருக்கும் நன்றி என்றார்.</p>
    </article>
  </body>
</html>