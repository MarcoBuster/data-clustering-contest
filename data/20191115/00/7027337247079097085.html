<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698446/%D8%B4%D8%B1%DA%A9%D8%AA-%D9%85%D9%84%DB%8C-%D9%BE%D8%AE%D8%B4-%D8%A8%D9%86%D8%B2%DB%8C%D9%86-%D8%B3%D9%88%D9%BE%D8%B1-%D9%81%D9%82%D8%B7-%D8%A8%D8%A7-%D9%86%D8%B1%D8%AE-%D9%84%DB%8C%D8%AA%D8%B1%DB%8C-3500-%D8%AA%D9%88%D9%85%D8%A7%D9%86-%D8%B9%D8%B1%D8%B6%D9%87-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="شرکت ملی پخش: بنزین سوپر فقط با نرخ لیتری 3500 تومان عرضه می‌شود"/>
    <meta property="og:description" content="شرکت ملی پخش فرآورده های نفتی ایران در اطلاعیه جدید از واریز سهمیه کامل بنزین آبان ماه به کارت های سوخت شخصی خبر داد."/>
  </head>
  <body>
    <article>
      <h1>شرکت ملی پخش: بنزین سوپر فقط با نرخ لیتری 3500 تومان عرضه می‌شود</h1>
      <address><time datetime="2019-11-15T00:00:00+00:00">15 Nov 2019</time> by <a rel="author">عصر ايران</a></address>
      <p>شرکت ملی پخش فرآورده های نفتی ایران در اطلاعیه جدید از واریز سهمیه کامل بنزین آبان ماه به کارت های سوخت شخصی خبر داد.</p>
      <p>به گزارش تسنیم، شرکت ملی پخش فرآورده‌های نفتی ایران در سومین اطلاعیه سهمیه بندی بنزین اعلام کرد "بنزین سوپر صرفا تک نرخی و آزاد است"</p>
      <p>متن این اطلاعیه بدین شرح است:</p>
      <p>"پیرو اطلاعیه شماره 1 شرکت ملی پخش فرآورده های نفتی ایران درخصوص سهمیه بندی بنزین، به اطلاع هموطنان عزیز می رساند؛ همانطور که در اطلاعیه قبلی تاکید گردید سهمیه بنزین آبان ماه مالکین خودروهای شخصی از ساعت صفر روز 24/8/98 به صورت کامل در کارت سوخت آنها تغذیه گردیده و درصورت عدم مصرف، به ماه بعد انتقال می یابد. ضمنا سهمیه بنزین کارت های سوخت خودروهای شخصی تا 6 ماه قابل ذخیره سازی می باشد.</p>
      <p>همچنین مجددا تاکید می شود، بنزین سوپر بصورت تک نرخی و با نرخ 3500 تومان به ازای هر لیتر صرفاً با استفاده از کارت آزاد جایگاهدار قابل عرضه بوده و امکان سوختگیری این فرآورده توسط کارت های سوخت شخصی میسر نمی باشد."</p>
    </article>
  </body>
</html>