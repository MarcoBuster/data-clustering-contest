<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/karakachanov-s-novini-za-voennoto-razuznavane-406750.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-15T00:03:45+00:00"/>
    <meta property="og:title" content="Каракачанов с новини за военното разузнаване"/>
    <meta property="og:description" content="Предлага Атанасов за директор на службата"/>
  </head>
  <body>
    <article>
      <h1>Каракачанов с новини за военното разузнаване</h1>
      <address><time datetime="2019-11-15T00:03:45+00:00">15 Nov 2019, 00:03</time> by <a rel="author">сс</a></address>
      <p>Военният министър Красимир Каракачанов обяви, че няма да прави повече резки промени по върховете на военното разузнаване. Предложих полковник Велко Атанасов за директор на военното разузнаване, каза вицепремиерът пред Комисията по отбрана и  уточни, че предпочита "човек с военно училище и военна кариера" начело на службата, съобщи БНР. Атанасов и в момента заема поста като изпълняващ длъжността.</p>
      <p>Последните законови промени дават възможност и цивилен да оглавява службата, поради което и президентът му наложи вето, което в крайна сметка бе преодоляно в Народното събрание.</p>
      <p>Атанасов може да изпълнява длъжността и с полковническо звание докато навърши годините за предложение за производство за висше офицерско звание – генерал, каза Каракачанов. Той увери, че предложението ще бъде съгласувано с президента Румен Радев, който трябва да издаде указ с назначението.</p>
      <p>Бившият директор на военното разузнаване генерал Пламен Ангелов беше обвинен, че е издал, заедно с предшественика си генерал Светослав Даскалов, над 500 достъпа до класифицирана информация на НАТО и ЕС в нарушение на закона.</p>
      <p> </p>
      <p> </p>
      <p> </p>
    </article>
  </body>
</html>