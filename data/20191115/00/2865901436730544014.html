<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/olimpijakos-uhvatio-samo-dve-lopte-u-napadu-i-pobedio/342586"/>
    <meta property="og:site_name" content="MozzartSport"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Olimpijakos uhvatio samo dve lopte u napadu i - pobedio"/>
    <meta property="og:description" content="Tek treće slavlje grčkog velikana, uz odličnu partiju Nikole Milutinova, sjajan bio i Džok Lendejl"/>
  </head>
  <body>
    <article>
      <h1>Olimpijakos uhvatio samo dve lopte u napadu i - pobedio</h1>
      <h2>Tek treće slavlje grčkog velikana, uz odličnu partiju Nikole Milutinova, sjajan bio i Džok Lendejl</h2>
      <address>
        <time datetime="2019-11-15T00:00:00+00:00">15 Nov 2019</time>
      </address>
      <p>
        <b>Čudna sezona da čudnija ne može da bude. Najpre se u znak protesta zbog tretmana u košarkaškoj Grčkoj svojevoljno preselio u Drugu ligu Grčke, potom očajno počeo Evroligu, pa mimo svih zakona logike dobio CSKA i to u Moskvi, ali da bi Olimpijakos mogao da se probudi nagovestio je teško izvojevanom, ali zasluženom pobedom nad Žaligirsom – 83:74.</b>
      </p>
      <p>U Dvorani mira i prijateljstva, domaćin je celo prvo poluvremenu disao na škrpe, jurio se sa Litvancima, da bi u nastavku susreta osmog kola prepoznatljivom odbranom stekao uslov da proradi u napadu i bio je dovoljno da tek na trenutke ubrza, pa da slavi treću pobedu u takmičenju.</p>
      <p>Velikan iz Pireja je do slavlja vodio iskusni <b>Vasilis Spanulis</b>, pošto je postigao 16 poena i zabeležio čak sedam asistencija (<i>najviše na meču</i>), a sjajno ga je, posebno u odlučujućim trenucima, pratio <b>Nikola Milutinov</b>, o čemu svedoči 14 poena i osam skokova srpskog centra. Zanimjivo, <b>Milutinov</b> je bio jedini košarkaš Olija koji je za 40 minuta uhvatio loptu pod protivničkim košem (<i>ukupno dve</i>), ali ni to nije bila dovoljno sastavu <b>Šarnuasa Jasikevičijusa</b> da napravi podvig.</p>
      <p>Doduše, imao je litvanski tim svetlih trenutaka, živeo je od poena <b>Džoka Lendejla</b>, dao je bivši košarkaš Partizana 23 poena i samo jednom promašio za dva (<i>sedam od osam</i>), ali kad su <b>Brendon Pol</b> i <b>Tejlor Ročesti</b> pet minuta pre kraja vezali dve trojke postalo je jasno da će Olimpijakos slaviti.</p>
      <p>
        <b>
          <i>Pogledajte novu epizodu serije Ekipizza...</i>
        </b>
      </p>
      <p><b>FOTO</b>: <i>Star sport</i></p>
    </article>
  </body>
</html>