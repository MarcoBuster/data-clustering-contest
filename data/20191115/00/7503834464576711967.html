<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pu.nl/artikelen/nachtwacht/dontnods-nieuwste-game-is-tell-me-why-master-chief-collection-krijgt-volgende-maand-halo-reach/"/>
    <meta property="og:site_name" content="Power Unlimited"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Dontnods nieuwste game is Tell Me Why, Master Chief Collection krijgt volgende maand Halo Reach "/>
    <meta property="og:description" content="Welkom bij een verse Nachtwacht, tot op het randje gevuld met nieuws uit Microsofts Inside Xbox-livestream. Met onder andere: Age of Empires IV-beelden, Dontnod onthult Tell Me Why, Obsidian doet even wat anders met ‘passieproject’ Grounded, 50 games voor Xbox Games Pass en 50 games voor Project xCloud. Goedemorgen!"/>
  </head>
  <body>
    <article>
      <h1>Dontnods nieuwste game is Tell Me Why, Master Chief Collection krijgt volgende maand Halo Reach </h1>
      <address><time datetime="2019-11-15T00:00:00+00:00">15 Nov 2019</time> by <a rel="author">Marvin</a></address>
      <p>
        <b>Welkom bij een verse Nachtwacht, tot op het randje gevuld met nieuws uit Microsofts Inside Xbox-livestream. Met onder andere: Age of Empires IV-beelden, Dontnod onthult Tell Me Why, Obsidian doet even wat anders met ‘passieproject’ Grounded, 50 games voor Xbox Games Pass en 50 games voor Project xCloud. Goedemorgen!</b>
      </p>
      <h3>DONTNODs nieuwe game heet Tell Me Why, eerste game met transgender in hoofdrol</h3>
      <p>De nieuwste game van Life is Strange-ontwikkelaar Dontnod Entertainment is precies zoals iedereen al verwachtte weer een avonturengame met nadruk op verhaal en verhaalkeuzes. De onthulling van Tell Me Why echter ook wel met wat kleine verrassingen gepaard. Zo blijkt dat de game draait om de mysterieuze maar ijzersterke band van een tweeling en het ontrafelen van herinneringen over een moeilijke jeugd. De gameplaymechanic die centraal staat is ook deze band; spelers krijgen de herinneringen van beiden voorgeschoteld en moeten zelf beslissen welke ze als waarheid beschouwen. De keuzes die de speler hierin maakt heeft invloed op de band tussen de tweeling en hun herinneringen, maar natuurlijk ook hun toekomst.</p>
      <p>Een van de tweeling is een transgender man, zo bevestigt Dontnod, dat voor het schrijven van dit personage (Tyler) samenwerkte met LGBTQ-organisatie GLAAD om een zo authentiek en realistisch mogelijk personage neer te zetten – iemand die ‘trans tropes’ overstijgt. Tell Me Why zal drie episodes bevatten en ze moeten allemaal ergens in de zomer van 2020 uitkomen. De game komt uit op Xbox One en PC (ook via Steam) en wordt onderdeel van Xbox Game Pass.</p>
      <figure>
        <iframe src="https://www.youtube.com/embed/JVXqGQC9J2o" width="608" height="375" data-service="Youtube" scrolling="no"/>
      </figure>
      <p>          </p>
      <h3>Microsoft onthult eerste gameplaybeelden Age of Empires IV</h3>
      <p>De eerste gameplaybeelden van Age of Empires IV zijn een feit. De strategische game van ontwikkelaar Relic Entertainment heet voluit Age of Empires IV: World’s Edge en speelt zich af in – verrassing! – de Middeleeuwen. In onderstaande trailer kun je zien hoe de Mongolen en Britten te werk gaa, en dat smaakt naar meer. Het lijkt Age of Empires te worden zoals we gewend zijn, maar dan met een strak modern uiterlijk en hopelijk ook een goede performance. Daar zullen we ongetwijfeld later wel achter komen, evenals details over de gameplay en gamemechanieken.</p>
      <figure>
        <iframe src="https://www.youtube.com/embed/rAbI0fewc7w" width="608" height="375" data-service="Youtube" scrolling="no"/>
      </figure>
      <p>             </p>
      <h3>Obsidian Entertainment onthult ‘passieproject’ Grounded</h3>
      <p>Een klein team binnen Obsidian Entertainment werkt al een paar jaar aan Grounded, zo onthulde de ontwikkelaar tijdens Microsofts Inside Xbox-presentatie. Maar dit lijkt zeker niet op RPG’s als Fallout: New Vegas en The Outer Worlds, waar Obsidian om bekendstaat. Grounded is namelijk een survival game met een <i>kleine</i> twist – in dit geval de spelers. De speelwereld is namelijk een gigantische achtertuin en iedereen loopt met de grootte van een mier er doorheen, waarschijnlijk om de typische survival-dingetjes te doen. De wereld ontdekken, onderdak bouwen, overleven door te jagen, etc. etc. Wat Grounded nou zo bijzonder maakt is nog even een raadsel, maar we hebben er dan ook nog maar het minimale van gezien.</p>
      <p>Obsidian noemt de game zelf een ‘passieproject’ en zegt dat ze al lang voor de Microsoft-overname in 2018 bezig waren met de ontwikkeling. De game wordt gemaakt door een klein intern team, iets wat Obsidian vaker wil doen volgens Dircector of Communications Mikey Dowling. Grounded lijkt dus het eerste experiment in een reeks van velen te worden, al benadrukt Dowling wel dat het RPG-genre in het DNA van de ontwikkelaar zit. Grounded moet ergens in 2020 uitkomen voor PC en Xbox One en zal direct beschikbaar zijn via Xbox Game Pass.</p>
      <blockquote>This title has given the team the creative outlet to bring their years of developing highly regarded games to bear on the survival genre. RPGs like The Outer Worlds will always be in Obsidian's DNA, but from time to time we want to stretch our creative muscles and try things that might be a little different.</blockquote>
      <figure>
        <iframe src="https://www.youtube.com/embed/Obxd078UvPQ" width="608" height="375" data-service="Youtube" scrolling="no"/>
      </figure>
      <p>            </p>
      <h3>Ninja Theory’s multiplayergame Bleeding Edge uit op 24 maart</h3>
      <p>Tijdens Inside Xbox is creative director Rahni Tucker van de partij om te praten over Bleeding Edge, hun aankomende fighting game. Dat gaat gepaard met een nieuwe trailer én tien minuten aan gameplay, die je hieronder kunt bekijken. Bleeding Edge-nieuwtje van de avond is de releasedatum: 24 maart 2020. De closed beta start op Valentijnsdag, 14 februari, en iedereen die de game pre-ordert krijgt toegang. Mocht je de game vooruitbestellen dan krijg je ook cosmetische DLC uit de Punk Pack, met onder andere fighter skins, een hooverboard voor Rioter en drie taunts.</p>
      <figure>
        <iframe src="https://www.youtube.com/embed/tZVZ1s48m0E" width="608" height="375" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/OvGEq9Argtg" width="608" height="375" data-service="Youtube" scrolling="no"/>
      </figure>
      <p>                  </p>
      <h3>50 ‘nieuwe’ games aangekondigd voor Xbox Game Pass</h3>
      <p>Xbox Game Pass kon natuurlijk niet ontbreken in de Inside Xbox-presentatie. Xbox One- en/of PC-eigenaren hebben de komende tijd weer 50 extra redenen om over te stappen op Xbox Game Pass, maar ‘slechts’ acht van die games zijn per direct beschikbaar. Deze titels vind je vanaf vandaag online:</p>
      <ul>
        <li>Age of Empires II: Definitive Edition (PC)</li>
        <li>Age of Wonders: Planetfall (Console, binnenkort naar PC)</li>
        <li>Hearts of Iron IV: Cadet Edition (PC)</li>
        <li>LEGO: The Ninjago Movie Videogame (Console)</li>
        <li>RAGE 2 (Console, coming soon to PC)</li>
        <li>Remnant: From the Ashes (Console)</li>
        <li>The Talos Principle (Console &amp; PC)</li>
        <li>Tracks: The Train Set Game (Console &amp; PC)</li>
      </ul>
      <p>En dan heb je nog een gigantische lijst aan games die tussen december en 2020 hun opwachting zullen maken voor Xbox Game Pass. Specifieke data zijn voor deze games niet bekendgemaakt, daarom is het nog een kwestie van wachten voor we weten wanneer we wat kunnen spelen:</p>
      <ul>
        <li>Carrion (Console &amp; PC)</li>
        <li>Cris Tales (Console &amp; PC)</li>
        <li>Cyber Shadow (Console &amp; PC)</li>
        <li>Darksiders III (Console &amp; PC)</li>
        <li>Double Kick Heroes (Console &amp; PC)</li>
        <li>Edge of Eternity (Console &amp; PC)</li>
        <li>Final Fantasy VII (Console &amp; PC)</li>
        <li>Final Fantasy VIII: Remastered (Console &amp; PC)</li>
        <li>Final Fantasy IX (Console &amp; PC)</li>
        <li>Final Fantasy X: HD Remastered (Console &amp; PC)</li>
        <li>Final Fantasy X-2: HD Remastered (Console &amp; PC)</li>
        <li>Final Fantasy XII: The Zodiac Age (Console &amp; PC)</li>
        <li>Final Fantasy XIII (Console &amp; PC)</li>
        <li>Final Fantasy XIII-2 (Console &amp; PC)</li>
        <li>Lightning Returns: Final Fantasy XIII</li>
        <li>Final Fantasy XV</li>
        <li>Forager (Console &amp; PC)</li>
        <li>Haven (Console &amp; PC)</li>
        <li>It Lurks Below (Console &amp; PC)</li>
        <li>Levelhead (Console &amp; PC)</li>
        <li>Life Is Strange 2: Episodes 4 &amp; 5 (Console)</li>
        <li>My Friend Pedro (Console/PC)</li>
        <li>PHOGS (Console &amp; PC)</li>
        <li>She Dreams Elsewhere (Console &amp; PC)</li>
        <li>SkateBIRD (Console &amp; PC)</li>
        <li>Streets of Rage 4 (Console &amp; PC)</li>
        <li>Scourge Bringer (Console &amp; PC)</li>
        <li>Supraland (Console)</li>
        <li>Tekken 7 (Console)</li>
        <li>Touhou Luna Nights (Console &amp; PC)</li>
        <li>The Escapists 2 (Console)</li>
        <li>The Red Lantern (Console)</li>
        <li>The Red Strings Club (PC)</li>
        <li>The Witcher 3: Wild Hunt (Console)</li>
        <li>Vambrace: Cold Soul (Console &amp; PC)</li>
        <li>West of Dead (Console &amp; PC)</li>
      </ul>
      <figure>
        <img src="https://cdn2.pu.nl/media/marvin/rage_2.png"/>
      </figure>
      <p>                 </p>
      <h3>Sea of Thieves: The Seabound Soul vanaf volgende week te spelen</h3>
      <p>Rare is van de partij tijdens de Xbox-presentatie om te laten zien dat Sea of Thieves zeker niet wordt vergeten. Sterker nog, vanaf volgende week staat er een gratis update klaar genaamd The Seabound Soul. De DLC bevat een nieuwe Tall Tale-missie met een focus op verhaal – een verhaal waarin spelers met kapitein Pendragon samenwerken om de mysterie rondom het schip The Ashen Dragon te ontrafelen.  Misschien is het nog wel veel belangrijker dat er ook een nieuw wapen met de uitbreiding meekomt: vuurbommen! Piraten kunnen deze explosieven zelf rondgooien of uit een kanon knallen, zowel in de Adventure-modus als The Arena.</p>
      <figure>
        <iframe src="https://www.youtube.com/embed/iLNUNt9YWBs" width="608" height="375" data-service="Youtube" scrolling="no"/>
      </figure>
      <p>              </p>
      <h3>Rare onthult kersverse IP Everwild</h3>
      <p>Over Rare gesproken, de ontwikkelaar van o.a. Sea of Thieves heeft ook een nieuwe IP onthuld tijdens Inside Xbox. De naam is Everwild en de eerste beelden van diens flora en fauna zijn werkelijk prachtig. Helaas weten we nog niet wat de gameplay inhoudt en lijkt het er ook niet op dat Rare dat binnenkort gaat verduidelijken. Het enige wat we weten komt uit een standaard marketingpraatje dat vooral stilstaat bij de ‘unieke potentie’ van de game, iets waar natuurlijk geen enkele zelf respecterende gamer iets aan heeft (iig niet sinds games als No Man’s Sky). Achja, Everwild is ook nog niet zo lang in ontwikkeling en waarschijnlijk gaat er nog een hoop veranderen voor de game daadwerkelijk uitkomt – wanneer dat is? Kan nog wel even duren.</p>
      <blockquote>While Everwild is still early in development, we are very excited about the unique potential of the game we are creating. The Everwild team is focused on building an experience that allows for new ways to play in a natural and magical world. The development team, lead by Executive Producer Louse O’Connor, is creating something truly original and incredibly special that aims to be more than just a new IP. Everwild will give you memorable, engaging and meaningful experiences for players everywhere to share.</blockquote>
      <figure>
        <iframe src="https://www.youtube.com/embed/jWpcUH-tKEU" width="608" height="375" data-service="Youtube" scrolling="no"/>
      </figure>
      <p>            </p>
      <h3>Project xCloud vanaf 2020 op PC en ‘other devices’</h3>
      <p>Onderdeel van Microsofts Inside Xbox-livestream is een rits aan aankondigingen over Project xCloud. De eerste gaat over z’n beschikbaarheid, want Microsoft bevestigt dat de streamingdienst in 2020 beschikbaar is op PC en ‘andere apparaten’. Op dat moment zal ook ondersteuning voor de DualShock 4, de PS4-controller, beschikbaar zijn. Ook verscheidene gamepads van Razer worden dan ondersteund, en Microsoft Kareem Choudhry meldt dat er nog meer Bluetooth-controllers bij zullen komen. Het is verder nogal onduidelijk welke apparaten nog meer xCloud zullen ondersteunen, al zullen we daar de komende maanden ongetwijfeld meer informatie over krijgen.</p>
      <blockquote>Mobile phones provide a fantastic on-the-go gaming experience, but our goal is to continue to provide people with even more ways to play. Next year, we’ll bring Project xCloud to Windows 10 PCs, and are collaborating with a broad set of partners to make game streaming available on other devices as well.</blockquote>
      <figure>
        <img src="https://cdn2.pu.nl/media/marvin/project_xcloud_phone.jpg"/>
      </figure>
      <p>                  </p>
      <h3>50 games onthuld voor streamingdienst Project xCloud</h3>
      <p>De launchlijst van Google Stadia was nogal… tegenvallend, en Microsoft maakt daar gretig gebruik van door kalmpjes aan 52 nieuwe titels te onthullen voor hún gamestreaming-dienst. Nog een maand geleden werd de preview van Project xCloud gelanceerd met welgeteld vijf games, maar daar komt nu dus in een klap een hele hoop bij. Deze games zijn in samenwerking met 25 verschillende Microsoft-partners bewerkstelligd, waaronder 2K, EA, Square Enix en Ninja Theory. De reden dat we heir nog spreken van een ‘preview’-versie van xCloud is omdat Microsoft niet wil terugkrabbelen op de release window 2020, maar gamers toch wil laten zien wat ze kunnen verwachten. Een waslijst aan games helpt daarbij omdat het interessant is te kijken hoe xCloud omgaat met (grafisch) zware games. Deze vijftig titels zitten vanaf vandaag in de streamingdienst:</p>
      <ul>
        <li>Crackdown 3</li>
        <li>Forza Horizon 4</li>
        <li>Gears of War: Ultimate Edition</li>
        <li>Gears 5</li>
        <li>Halo 5: Guardians</li>
        <li>Halo Wars 2</li>
        <li>Hellblade: Senua’s Sacrifice</li>
        <li>Killer Instinct</li>
        <li>Ori and the Blind Forest: Definitive Edition</li>
        <li>ReCore: Definitive Edition</li>
        <li>Sea of Thieves</li>
        <li>State of Decay 2</li>
        <li>The Bard’s Tale IV: Director’s Cut</li>
        <li>Bloodstained: Ritual of the Night</li>
        <li>Brothers: A Tale of Two Sons</li>
        <li>theHunter: Call of the Wild</li>
        <li>Ace Combat 7: Skies Unknown</li>
        <li>Rad</li>
        <li>Soulcalibur VI</li>
        <li>Tales of Vesperia: Definitive Edition</li>
        <li>Tekken 7</li>
        <li>WRC 7</li>
        <li>Devil May Cry 5</li>
        <li>F1 2019</li>
        <li>For The King</li>
        <li>Absolver</li>
        <li>Warhammer: Vermintide 2</li>
        <li>Vampyr</li>
        <li>Conan Exiles</li>
        <li>Mutant Year Zero: Road to Eden</li>
        <li>Hitman</li>
        <li>Mark of the Ninja: Remastered</li>
        <li>Dead Island: Definitive Edition</li>
        <li>Tera</li>
        <li>World War Z</li>
        <li>Black Desert Online</li>
        <li>Sniper Elite 4</li>
        <li>Puyo Puyo Champions</li>
        <li>Just Cause 4</li>
        <li>Shadow of the Tomb Raider: Definitive Edition</li>
        <li>World of Final Fantasy Maxima</li>
        <li>ARK: Survival Evolved</li>
        <li>Borderlands: The Handsome Collection</li>
        <li>WWE 2K20</li>
        <li>Overcooked!</li>
        <li>Yoku’s Island Express</li>
        <li>Battle Chasers: Nightwar</li>
        <li>Darksiders 3</li>
        <li>Hello Neighbor</li>
        <li>Subnautica</li>
        <li>World of Tanks: Mercenaries</li>
        <li>World of Warships: Legends</li>
      </ul>
      <p> </p>
      <figure>
        <img src="https://cdn2.pu.nl/media/marvin/xcloud.jpg"/>
      </figure>
      <p>              </p>
      <h3>Halo Reach op 3 december toegevoegd aan Master Chief Collection</h3>
      <p>Tijdens de Inside Xbox-livestream bevestigt Microsoft dat Halo Reach vanaf 3 december onderdeel is van de Master Chief Collection op PC. Community Director Brian Jarrard van ontwikkelaar 343 Industries bevestigt dat alle zes Halo-titels die onderdeel zijn van de Masterchief Collection nu alvast besteld kunnen worden voor PC en Xbox One, natuurlijk ook via Xbox Game Pass. Echter betekent dat níet dat alle zes games ook vanaf de release van de Collection beschikbaar zijn. De collective wordt in stapjes vrijgegeven, met Halo Reach als eerste. Mocht Halo Reach nou je favoriete game allertijden zijn en ben je van plan nooit naar de andere Halo-games om te kijken dan kun je Reach ook standalone aanschaffen voor een tientje.</p>
      <figure>
        <iframe src="https://www.youtube.com/embed/cfa-cUJvjzs" width="608" height="375" data-service="Youtube" scrolling="no"/>
      </figure>
      <p>                </p>
      <h3>Vliegen, vechten en verkennen in Bee Simulator</h3>
      <p>Sinds de Bee Movie Videogame zijn er bijzonder weinig games uitgekomen met onze favoriete honing producerende insecten in de hoofdrol. Bijna leek het erop alsof die filmgame de laatste zou zijn, maar vanaf vandaag kun je je met iets nieuws bezighouden: Bee Simulator. Van het verzamelen van pollen tot het verslaan van wespen; er komt nogal wat kijken bij het zijn van een bij en deze game wil je er mee confronteren. Alsof de dagelijkse bijzigheden van zo’n beestje nog niet genoeg zijn, hebben de bijen in Bee Simulator ook nog eens te maken met vervelende mensen die hun thuis (een boom) om willen kappen. Bijkans ben jij het insectje dat alles op mag lossen en om dat te doen dien je Honey Park te verkennen en onveilig te maken. Dit kan alleen, maar je kunt ook met maximaal vier mensen bijeenkomen in de splitscreen co-op-modus.</p>
      <p>Bee Simulator is erbij op Nintendo Switch, PS4, Xbox One en PC.</p>
      <figure>
        <iframe src="https://www.youtube.com/embed/73flbJSprCc" width="608" height="375" data-service="Youtube" scrolling="no"/>
      </figure>
      <h3>Dat was 'm weer. Have fun met Sword &amp; Shield en Jedi: Fallen Order!</h3>
    </article>
  </body>
</html>