<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/ukraine-newspaper/_skolyari-bezkoshtovno-podorozhuvatimut-krayinoyu/938201"/>
    <meta property="og:site_name" content="Gazeta.ua"/>
    <meta property="article:published_time" content="2019-11-15T00:16:00+00:00"/>
    <meta property="og:title" content="Школярі безкоштовно подорожуватимуть країною"/>
    <meta property="og:description" content="100 тисяч українських дітей зможуть відвідувати визначні місця за державні гроші. Подорожуватимуть за програмою &quot;мобільності&quot; школярів. Кожна п'ята школа відправлятиме учнів у безплатну подорож. На це в держбюджеті заклали 500 млн грн. Мета проекту &amp;mdash; дати дітям можливість вивчати ..."/>
  </head>
  <body>
    <article>
      <h1>Школярі безкоштовно подорожуватимуть країною</h1>
      <address><time datetime="2019-11-15T00:16:00+00:00">15 Nov 2019, 00:16</time> by <a rel="author">Соломія ЦУРА</a></address>
      <p>100 тисяч українських дітей зможуть відвідувати визначні місця за державні гроші. Подорожуватимуть за програмою "мобільності" школярів.</p>
      <p>Кожна п'ята школа відправлятиме учнів у безплатну подорож. На це в держбюджеті заклали 500 млн грн. Мета проекту — дати дітям можливість вивчати культуру й особливості України.</p>
      <p>— Зараз в освіті багато нагальних проблем, що вимагають фінансування. Наприклад, погане матеріально-технічне забезпечення чи мізерна зарплата вчителів. Однак для їхнього вирішення в уряді не знаходять грошей, — говорить шеф-редактор порталу "Освітня політика" Віктор Громовий, 56 років. — Ініціатива непогана. Але не першочергова. Сумніваюся, що це змінить свідомість людей на Сході чи Заході. Такою програмою не зупинимо відтік людей з України. Бо основна проблема — в поганій економічній ситуації і фінансовому становищі українців.</p>
      <p>Зараз для подорожей школярі користуються окремими пільгами. До програми залучать дітей із тимчасово окупованих територій України.</p>
    </article>
  </body>
</html>