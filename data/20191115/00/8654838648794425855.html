<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/fortnite-x-star-wars-skin-stormtrooper-disponibile-negozio.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-15T00:00:00+00:00"/>
    <meta property="og:title" content="Fortnite x Star Wars: Skin Stormtrooper disponibile nel negozio"/>
    <meta property="og:description" content="Star Wars sbarca ufficialmente su Fortnite Capitolo 2: lo Stormtrooper è già disponibile nel negozio oggetti con la sua Skin a tema, i dettagli da Epic Games.. Oggi è un giorno importante per Fort..."/>
  </head>
  <body>
    <article>
      <h1>Fortnite x Star Wars: Skin Stormtrooper disponibile nel negozio</h1>
      <h2>Star Wars sbarca ufficialmente su Fortnite Capitolo 2: lo Stormtrooper è già disponibile nel negozio oggetti con la sua Skin a tema, i dettagli da Epic Games.</h2>
      <address><time datetime="2019-11-15T00:00:00+00:00">15 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Oggi è un giorno importante per <b>Fortnite Capitolo 2</b>: è stata infatti annunciata una nuova collaborazione molto importante tra gli sviluppatori di <b>Epic Games</b> e Disney. La finalità è quella di far convergere, con gioia dei fan del franchise, il mondo di <b>Star Wars</b> con quello di Fortnite Battaglia Reale. <br/>Quale occasione migliore del lancio su console e PC di <a href="https://multiplayer.it/recensioni/star-wars-jedi-fallen-order-recensione.html">Star Wars Jedi: Fallen Order</a>, del resto, per proporre la collaborazione <b>Fortnite x Star Wars</b>? Nel momento in cui scriviamo, la <b>Skin Stormtrooper</b> è disponibile nel negozio oggetti, un costume proposto al <b>prezzo</b> di 1500 V-buck, circa 15 euro al cambio (neanche troppo costoso per gli standard degli sviluppatori). Peccato che manchi il suo set completo, cioè un deltaplano e un piccone/strumento raccolta abbinati: ma probabilmente in futuro missioni a tema permetteranno di sbloccarli gratuitamente. <br/>L'annuncio dello Stormtrooper nel negozio di gioco e della <b>collaborazione</b> Fortnite x Star Wars ha colto tutti di sorpresa, anche i dataminer. A proposito, acquistando Star Wars Jedi: Fallen Order su Epic Games Store sbloccherete automaticamente la Skin anche su Fortnite Capitolo 2.</p>
      <figure>
        <img src="https://multiplayer.net-cdn.it/thumbs/images/2019/11/15/fortnite-star-wars-stormtrooper-1_jpg_1400x0_q85.jpg"/>
      </figure>
    </article>
  </body>
</html>